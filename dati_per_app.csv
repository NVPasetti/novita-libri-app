Copertina,Titolo,Autore,Editore,Anno,Descrizione,Link
https://www.ibs.it/images/9788859044826_0_0_150_0_75.jpg,1001 idee educative per l'autismo a casa e a scuola,"Ellen Notbohm,Veronica Zysk",Erickson,2026,"Un manuale pratico, ricco di idee e strategie per accompagnare con consapevolezza la crescita di bambini e bambine con autismo nel contesto familiare e scolastico. Dopo il successo di 10 cose che ogni bambino con autismo vorrebbe che tu sapessi e 10 cose che ogni insegnante deve sapere sull’autismo, questo volume raccoglie moltissimi suggerimenti concreti per affrontare, comprendere e migliorare i comportamenti quotidiani più comuni — ma anche più complessi — legati all’autismo. Come aiutare un bambino con un olfatto ipersensibile? Come creare un’agenda visiva efficace, organizzare la pausa della merenda, proporre giochi che riducano l’ansia o spiegare un lutto in modo delicato? Ogni idea è pensata per essere adattata al contesto educativo e personalizzata per favorire l’inclusione e il benessere. Attraverso esempi reali e spunti operativi, il libro approfondisce anche temi centrali come il pensiero sociale, le emozioni, la comunicazione, il ruolo dell’adulto nella costruzione di relazioni significative e la capacità di trasformare ogni esperienza in un’occasione di crescita condivisa.",https://www.ibs.it/1001-idee-educative-per-autismo-libro-ellen-notbohm-veronica-zysk/e/9788859044826
https://www.ibs.it/images/9788804812470_0_0_150_0_75.jpg,"2100. Come sarà l'Asia, come saremo noi",Simone Pieranni,Mondadori,2026,"Carne coltivata e cocktail di meduse, Big data e intelligenza artificiale, aziende milionarie e sorveglianza, chirurgia da remoto e chip neurali, leggi anti-fake news e deepfake. L’Asia è ormai una potenza demografica, economica, culturale e militare, che cresce a un ritmo serrato e dove ciò che accade spesso è soltanto un’anticipazione di quel che accadrà nelle nostre società occidentali. Oggi in Asia si stanno discutendo, affrontando e in alcuni casi risolvendo temi e problemi di cui da tempo si dibatte anche da noi. Non è detto che il futuro asiatico debba essere il nostro, anzi. Ma superare quella «visione ferma nel tempo» che l’Occidente ha nei confronti dell’Asia, e che spesso distingue poco tra paese e paese, è un passo necessario.",https://www.ibs.it/2100-come-sara-asia-come-libro-simone-pieranni/e/9788804812470
https://www.ibs.it/images/9788860047984_0_0_150_0_75.jpg,A Catania con Goliarda Sapienza. Come nasce una scrittrice,Lorena Spampinato,Perrone,2026,"A Catania con Goliarda Sapienza è un viaggio intimo e letterario nei luoghi che hanno segnato l’infanzia e l’adolescenza della scrittrice. Affascinata dai vicoli e dalle piazze, dalla furia del mare e dal fuoco visionario dell’Etna, Goliarda Sapienza ha vissuto la città con sguardo indomito, restituendola nei suoi scritti come un luogo vivo e contraddittorio, animato da luci e ombre, libertà e oppressione. Ripercorrendo la sua geografia sentimentale, il testo racconta come spazi urbani e familiari abbiano alimentato il suo spirito ribelle e anticonformista, forgiando una voce capace di sfidare convenzioni letterarie e sociali.",https://www.ibs.it/a-cataniacongoliardasapienza-come-nasce-scrittrice-libro-lorena-spampinato/e/9788860047984
https://www.ibs.it/images/9788855448819_0_0_150_0_75.jpg,A ciascuno il proprio Dio,Francesco Vidotto,Piemme,2026,"«Capire chi sei, non è cosa da poco. C'è il rischio di non scoprirlo mai. Di vivere la vita di qualcun altro. Di mentire a sé stessi.» Per oltre vent'anni, Francesco Vidotto è stato direttore generale di un importante gruppo industriale. Viaggiava in elicottero e mangiava nei migliori ristoranti, eppure si sentiva povero. Povero di tempo. Finché decide di lasciarsi andare e ritornare in montagna, tra le Dolomiti, nella sua terra d'origine. Lì le giornate filano al ritmo delle stagioni, e Francesco scopre che «l'orologio più prezioso è quello che ti puoi permettere di non portare». Lassù, tra l'occasione di guardare le stelle e di ascoltare il bosco, ha ritrovato il valore della memoria. Questa è la sua storia.",https://www.ibs.it/a-ciascuno-proprio-dio-libro-francesco-vidotto/e/9788855448819
https://www.ibs.it/images/9788829793136_0_0_150_0_75.jpg,A passo d'uomo. Una storia di Gesù con i piedi per terra,Antonio Spadaro,Marsilio,2026,"I Vangeli sono una storia in movimento. Il protagonista è un uomo che si mette in cammino, affrontando acqua, pietra e sabbia, che entrano in scena come personaggi veri, con cui Gesù e chi lo circonda devono misurarsi. C’è poi un dettaglio fisico, che ricompare come un ritornello, su cui si fissa lo sguardo: i piedi. Dalla Galilea a Gerusalemme, a ogni passo il peso del corpo di Gesù si imprime sul terreno, lasciando dietro di sé un’orma. Sono gli stessi piedi che vengono inchiodati alla croce, e davanti ai quali cadono i compagni di Gesù quando lo vedono risorto. A guidarci in questo viaggio è la voce dei quattro evangelisti, che Antonio Spadaro interpreta mettendo in risalto la credibilità dei gesti e la precisione dei dettagli. Ci svela la concretezza di questo racconto, al quale invita il lettore ad avvicinarsi come a un grande romanzo o a un film d’autore. Prefazione di Patti Smith.",https://www.ibs.it/a-passo-d-uomo-storia-libro-antonio-spadaro/e/9788829793136
https://www.ibs.it/images/9791282125178_0_0_150_0_75.jpg,Accademia dei Test. Psicologia. Kit di preparazione,N/D,Futura,2026,"Il kit per il TOLC di Psicologia di Accademia Dei Test offre una preparazione completa per superare il test. Cosa troverai nel Kit? Due volumi che ti accompagneranno nel tuo studio: il Manuale di teoria e il Manuale di pratica. Nel primo potrai trovare tutto ciò che ti serve sapere di Matematica, Logica verbale, Logica numerica, Biologia, Comprensione del testo e Inglese; oltre a: schemi, riassunti, interviste a studenti e professionisti. Nel secondo libro invece il segreto per superare il test con un ottimo punteggio: esercitarsi! 1.500 domande, risolte e spiegate dai nostri professori, che ti aiuteranno a superare anche i quiz più difficili. In omaggio avrai otto simulazioni su Futura, la nostra piattaforma online, con cui potrai metterti alla prova proprio come il giorno del test.",https://www.ibs.it/accademia-dei-test-psicologia-kit-libro-vari/e/9791282125178
https://www.ibs.it/images/9791222324623_0_0_150_0_75.jpg,Alexander Langer. Dalla terra alla luna,N/D,Mimesis,2026,"Langer è stato un visionario autentico, capace di vedere oltre il presente e di proporre soluzioni innovative per un mondo più giusto e sostenibile. Di fronte alle derive mondiali che calpestano principi basilari di umanità e diritto (da Rearm Europe ai Dl sicurezza italiani), la lezione di Alex Langer è una bussola. Non ci offre soluzioni facili, ma ci ricorda che la politica – se vuole davvero essere al servizio delle persone e del pianeta – deve tornare ad ascoltare, a includere, a mediare, a creare fiducia. Deve tornare, appunto, a costruire ponti. Realmente, simbolicamente, quotidianamente. La riflessione di Langer sulla “fatica del cambiamento” è attualissima: cambiare davvero significa spesso scegliere la strada più difficile, quella della responsabilità, del dialogo, della nonviolenza.",https://www.ibs.it/alexander-langer-dalla-terra-alla-libro-vari/e/9791222324623
https://www.ibs.it/images/9791221220971_0_0_150_0_75.jpg,Atlante della nera milanese. Storia e geografia dei delitti che hanno insanguinato Milano,Giuseppe Paternò Raddusa,UTET,2026,"Una città trattiene le storie, le sedimenta, le ingloba nel proprio tessuto. Anche a Milano, nei suoi quartieri, nelle strade che percorriamo ogni giorno senza pensarci, rimangono stratificate storie di sangue, misteri irrisolti, ferite che il tempo non ha mai davvero chiuso. In Atlante della nera milanese, Giuseppe Paternò Raddusa – autore del podcast true crime Demoni urbani – ricostruisce questa mappa sommersa: delitti celebri e dimenticati, vicende che hanno attraversato giornali, tribunali e memorie familiari, episodi che hanno ridefinito il rapporto tra la città e chi la abita. Storie che affondano le loro radici nella parte più glamour e scintillante della città, la Milano da bere, oppure tra le formazioni politiche che hanno insanguinato piazze e strade negli anni settanta, o nel periodo d’oro delle bande armate, da Cavallero a Vallanzasca, fino ai quartieri popolari del secondo dopoguerra come la Porta Venezia di Rina Fort, lontana dalla vetrina scintillante incastonata in corso Buenos Aires di oggi. Paternò Raddusa costruisce un viaggio nei casi celebri e in quelli dimenticati, tra i protagonisti e i loro fantasmi, negli appartamenti e i quartieri che sono stati teatro di passioni estreme, violenze improvvise e misteri irrisolti. Una guida alla parte più oscura di Milano, per scoprire quanto il passato continui a pulsare sotto la superficie della città visibile.",https://www.ibs.it/atlante-della-nera-milanese-storia-libro-giuseppe-paterno-raddusa/e/9791221220971
https://www.ibs.it/images/9788804815624_0_0_150_0_75.jpg,Baciami senza rete. Buone ragioni per sottrarsi alla seduzione digitale,Paolo Crepet,Mondadori,2026,"Paolo Crepet analizza senza pregiudizi la condizione dell'individuo e dei rapporti interpersonali nel mondo digitale e interconnesso, soprattutto guardando alle giovani generazioni. Come sarà, da adulto, un bambino che ha comunicato sempre e soltanto attraverso un device? Quali cambiamenti interverranno nel suo modo di vivere i sentimenti e le relazioni sociali, nella sua capacità empatica?",https://www.ibs.it/baciami-senza-rete-buone-ragioni-libro-paolo-crepet/e/9788804815624
https://www.ibs.it/images/9788804812074_0_0_150_0_75.jpg,Bada a come parli. Corso rapido ed efficace di intelligenza linguistica con esercizi,Paolo Borzacchiello,Mondadori,2026,"«Saper giocare col linguaggio a me ha richiesto anni e anni di pratica; a voi invece basterà seguire il percorso che si snoda nelle prossime pagine. Per realizzare questo workbook mi sono basato su una serie di principi neuroscientifici che ho assimilato e approfondito nel corso degli anni. Allenare il linguaggio vi consentirà poi di arricchire la vostra realtà e, probabilmente, di diventare più carismatici.» Con Bada a come parli, Paolo Borzacchiello ci regala il primo workbook dedicato all’intelligenza linguistica. Ventuno lezioni che spaziano in ogni ambito della vita, personale e professionale. Ciascuna lezione si articola in cinque momenti didattici: la sezione “osserva”, con esempi e dialoghi più o meno immaginari che hanno attinenza con la vita reale; “comprendi”, la parte più teorica, che offre una spiegazione concisa dell’argomento della lezione; “fai”, il cuore del libro, con gli esercizi per fare pratica e verificare di aver compreso tutto; “ricorda”, che presenta un breve riassunto del tema trattato; e infine “idee chiave”, i tre principi fondamentali da tenere a mente.",https://www.ibs.it/bada-a-come-parli-corso-libro-paolo-borzacchiello/e/9788804812074
https://www.ibs.it/images/9788836017461_0_0_150_0_75.jpg,Battere Wall Street,"Peter Lynch,John Rothchild",Hoepli,2026,"Come può un investitore tenere testa ai professionisti di Wall Street? Il leggendario gestore di fondi Peter Lynch racconta, con uno stile chiaro e diretto, le sue strategie personali di investimento e offre consigli su come scegliere azioni e fondi comuni per costruire un portafoglio di successo. La sua filosofia, “investire in ciò che si conosce”, lo ha reso un punto di riferimento per investitori grandi e piccoli. E in questo libro Lynch mostra come si possa diventare esperti di un’azienda e come si possa costruire un portafoglio redditizio basandosi sulla propria esperienza, sulle proprie intuizioni e su una ricerca fai-da-te semplice e lineare. Secondo Lynch, una chiave fondamentale per investire è ricordare che le azioni non sono biglietti della lotteria. Dietro ogni titolo c’è un’azienda, e c’è sempre un motivo per cui le aziende – e i loro titoli – ottengono determinati risultati. In Battere Wall Street, Lynch spiega per la prima volta come elaborare una strategia sui fondi comuni, illustra passo dopo passo i suoi metodi di selezione dei titoli e descrive come si possa migliorare la propria performance fino a rivaleggiare con quella degli esperti.",https://www.ibs.it/battere-wall-street-libro-peter-lynch-john-rothchild/e/9788836017461
https://www.ibs.it/images/9788836165438_0_0_150_0_75.jpg,Buddha e le esperienze di risveglio. Un cammino tra storia e insegnamenti,Alessandro Del Genio,DIARKOS,2026,"Da ventisei secoli gli insegnamenti del Buddha continuano ad attraversare e illuminare la vita di milioni di persone in tutto il mondo. Questo libro vuole offrire una guida chiara, completa e al contempo essenziale al Buddhismo, esplorando tanto le sue radici storiche quanto le sue evoluzioni nel tempo e nello spazio, fino alle forme contemporanee conosciute in Occidente. Il percorso parte dalla vita del fondatore, Siddhārtha Gautama, e attraversa i grandi concili che hanno fissato nel canone i suoi insegnamenti, per poi raccontare la nascita e lo sviluppo delle principali tradizioni: il Theravāda (Scuola degli Anziani) del Sudest asiatico, le correnti del Mahāyāna (Grande Veicolo) e le vie del Vajrayāna (Veicolo del Fulmine) nell’Asia del Nord. Unendo filosofia, spiritualità e pratica meditativa, Alessandro Del Genio mostra come questi insegnamenti non appartengano solo al passato, ma siano ancora oggi una risorsa viva nel mondo, per riflettere sull’esperienza umana, sui valori etici e sulla ricerca interiore che accompagnano ognuno di noi.",https://www.ibs.it/buddha-esperienze-di-risveglio-cammino-libro-alessandro-del-genio/e/9788836165438
https://www.ibs.it/images/9788855233668_0_0_150_0_75.jpg,Carbonio. L'elemento misterioso della vita,Paul Hawken,Aboca Edizioni,2026,"È tempo che la civiltà moderna abbandoni il presupposto dell’eccezionalismo umano per riconoscere che la nostra esistenza si basa sull’intera vita planetaria. Per farlo, deve concentrarsi sulla “danza del carbonio”, quella rigenerazione continua che è propria della vita, integrando la scienza con la saggezza indigena. Il carbonio è il più misterioso degli elementi. Forma catene molecolari che catturano energia e sono capaci di memoria. Non vi sono altri elementi in tutto l’universo in grado di farlo. Il carbonio è l’impalcatura strutturale di alberi, cellule, conchiglie, ormoni, organelli, ciglia, ossa e ali di pipistrello. Organizza, assembla e costruisce ogni cosa ovunque: dalle barriere coralline ai rinoceronti, dalle piante ai pianeti. La pelle, le squame, le membrane che avvolgono e proteggono la vita sono fatte di carbonio. Sebbene costituisca una frazione molto piccola della materia dell’universo, è presente anche nel 90% delle molecole delle nubi interstellari e nel 99% dei trentatré milioni di sostanze che si trovano sulla Terra. Il carbonio entra ed esce dall’atmosfera da miliardi di anni, ma mai alla velocità osservata nell’ultimo secolo. L’umanità, infatti, ha dato origine a una nuova era geologica bruciando, nel giro di pochi secoli, dieci milioni di anni di carbonio fossile. I giovani, ultimi arrivati sul pianeta, trovano sbalorditivo che le generazioni precedenti abbiano compreso il pericolo dell’aumento dei livelli di gas serra e non abbiano fatto nulla in risposta… Pensando proprio alle generazioni a venire, Paul Hawken esamina il fluire della vita attraverso la lente del carbonio: ci guida nel regno delle piante, degli animali, degli insetti, dei funghi, del cibo e delle fattorie per offrire una nuova narrazione dell’elemento che, sotto forma di anidride carbonica, è ritenuto il più temibile nell’ambito della crisi climatica. In questo libro emozionante, ci mostra che la società, il mercato e i governi devono rivolgere l’attenzione alla “danza del carbonio”, quella rigenerazione continua che è propria della vita – perché, benché largamente ignorato dai media, esiste un movimento per la rigenerazione del mondo vivente, radicato in migliaia di organizzazioni, che passa attraverso la saggezza indigena. E illumina le sottili connessioni tra il carbonio e la nostra esperienza umana collettiva, chiedendoci di vedere la natura, il carbonio e noi stessi come di fatto siamo: inseparabilmente connessi.",https://www.ibs.it/carbonio-elemento-misterioso-della-vita-libro-paul-hawken/e/9788855233668
https://www.ibs.it/images/9788858057780_0_0_150_0_75.jpg,Ce la puoi fare. 30 giorni per aumentare il tuo consumo di frutta e verdura (per il bene tuo e del pianeta),"Riccardo Di Pazza,Luca Di Pazza",Gribaudo,2026,"Sì, lo sappiamo, l’abbiamo già sentito mille volte. Che mangiare più frutta e verdura fa bene alla salute, che aiuta il pianeta, che costa meno di quanto pensiamo… ma poi la sera si finisce comunque con una cena improvvisata e il cavolo nero che ci guarda sconsolato dal frigorifero. Ecco perché quello di Luca e Riccardo Di Pazza non è un ricettario. È un manuale pratico e pieno di spunti intelligenti per rendere frutta e verdura protagoniste della tua giornata – non semplici comparse di contorno – attraverso un ideale percorso di quattro settimane che può aiutarti, senza proclami, senza terrorismi, senza rinunce irreparabili, a dare realmente una svolta alle tue abitudini alimentari. Nessun giudizio, nessuna perfezione richiesta: soltanto la giusta dose di informazioni e suggerimenti concreti. Che tu parta da zero o voglia solo cambiare marcia, qui troverai ricette, sì, ma anche strategie, stimoli, menu, planning settimanali, spunti antispreco e tutte le dritte di cui hai bisogno. Insomma, ce la puoi fare. Probabilmente quello che ti mancava era soltanto questo libro.",https://www.ibs.it/ce-puoi-fare-30-giorni-libro-riccardo-di-pazza-luca-di-pazza/e/9788858057780
https://www.ibs.it/images/9788829033973_0_0_150_0_75.jpg,Cervello in musica. Che cosa ci dicono psicologia e neuroscienze,"Laura Ferreri,Carlotta Lega",Carocci,2026,"Che cosa succede nel cervello quando ascoltiamo musica o la suoniamo? Perché un ritmo ci fa muovere, una melodia ci emoziona, una canzone risveglia ricordi lontani? E in che modo tutto ciò modella i circuiti neurali? Il libro propone un viaggio tra psicologia e neuroscienze per scoprire come la mente percepisce, elabora e produce la musica. Dal cervello che ascolta a quello che suona, fino agli effetti del training musicale sulla cognizione, senza tralasciare le applicazioni in campo educativo e clinico: il volume racconta in modo scientificamente rigoroso, chiaro e coinvolgente, uno dei fenomeni più universali e misteriosi dell'esperienza umana.",https://www.ibs.it/cervello-in-musica-che-cosa-libro-laura-ferreri-carlotta-lega/e/9788829033973
https://www.ibs.it/images/9788829034048_0_0_150_0_75.jpg,Che cos'è un algoritmo,"Marcello Frixione,Daniele Porello",Carocci,2026,"Il concetto di algoritmo ha avuto un ruolo centrale nella scienza degli ultimi cento anni, a partire dai contributi pionieristici di Alan Turing. Con l'avvento dell'informatica, esso è uscito dall'ambito strettamente matematico per investire aspetti via via più ampi della tecnologia, della cultura e della nostra vita quotidiana, sino a giungere agli entusiasmi e alle preoccupazioni che oggi suscitano i successi del machine learning e dell'intelligenza artificiale. Il volume ne ripercorre l'evoluzione in maniera piana e accessibile, dagli algoritmi che si possono ancora eseguire con carta e penna, passando per gli sviluppi stimolati dall'informatica, fino ai modelli più complessi che sono alla base dell'IA, nella convinzione che una comprensione più approfondita di queste nozioni sia fondamentale per interpretare molti aspetti del mondo in cui viviamo.",https://www.ibs.it/che-cos-algoritmo-libro-marcello-frixione-daniele-porello/e/9788829034048
https://www.ibs.it/images/9788833945453_0_0_150_0_75.jpg,Città in guerra. Appunti di geopolitica urbana,Francesco Chiodelli,Bollati Boringhieri,2026,"Un'ipotetica bomba nucleare su Milano, l'assedio di Sarajevo durante la guerra in Bosnia ed Erzegovina, le macerie di Gaza, i droni sul cielo di Falluja, gli attentati alle Torri Gemelle, i militari in mimetica nelle nostre piazze, le telecamere che ci seguono ovunque: che cosa lega elementi e scenari così diversi? Città in guerra prova a rispondere a questa domanda, mostrando come il campo di battaglia decisivo del nostro tempo non siano più le giungle, le montagne o le campagne, ma lo spazio urbano in cui viviamo ogni giorno. Francesco Chiodelli intreccia geopolitica, studi urbani, geografia e tecnologia militare per raccontare l'urbanizzazione della guerra: dai bombardamenti nucleari simulati ai conflitti asimmetrici nelle megacittà del Sud globale; dall'urbicidio che mira a cancellare intere città e identità collettive, alla crescente militarizzazione silenziosa delle metropoli occidentali, tra zone rosse, stati di eccezione, sorveglianza digitale e architettura difensiva. Ne emerge un quadro inquietante: la linea di confine tra guerra e pace, tra militare e civile, tra polizia ed esercito, tra sicurezza e repressione è sempre più sfumata. E le nostre città diventano al tempo stesso bersaglio, strumento e posta in gioco dei conflitti contemporanei. Ma questo libro non è solo una diagnosi cupa. Nelle città l'autore intravede anche il luogo privilegiato di una possibile geopolitica urbana della pace: spazi di resistenza alle derive autoritarie, laboratori di convivenza e giustizia sociale, contesti in cui l'aria, ancora oggi, può «rendere liberi».",https://www.ibs.it/citta-in-guerra-appunti-di-libro-francesco-chiodelli/e/9788833945453
https://www.ibs.it/images/9788832858396_0_0_150_0_75.jpg,Clinica del matrimonio. Una terapia di coppia fondata scientificamente,"John M. Gottman,Julie Schwartz Gottman",Raffaello Cortina Editore,2026,"John e Julie Gottman sono figure di spicco nel campo della terapia di coppia, il cui lavoro ha contribuito in modo significativo a migliorare la comprensione e il trattamento dei legami d’amore. La loro ricerca si concentra sull’identificazione dei fattori che portano al successo o al fallimento delle relazioni e su come migliorare la comunicazione e l’intimità. È famoso in particolare il loro “Love Lab”, un laboratorio dove le coppie vengono osservate in situazioni controllate per studiarne le interazioni. In questo testo i due psicologi integrano i risultati dei loro studi e i loro interventi più efficaci. Oltre a un programma originale di terapia coniugale, Clinica del matrimonio include analisi sulle dinamiche dei legami omosessuali, interventi per i rapporti che sopravvivono a episodi di violenza domestica, strategie per le coppie che ricostruiscono il loro matrimonio dopo una relazione extraconiugale.",https://www.ibs.it/clinica-del-matrimonio-terapia-di-libro-john-m-gottman-julie-schwartz-gottman/e/9788832858396
https://www.ibs.it/images/9788806271664_0_0_150_0_75.jpg,"Come funziona davvero il mondo. Energia, cibo, ambiente, materie prime: le risposte della scienza",Vaclav Smil,Einaudi,2026,"Su cosa si regge un sistema globale in cui per fare arrivare un pollo in tavola è necessaria una quantità di energia pari a mezza bottiglia di greggio? Il mondo in cui viviamo consuma 370 milioni di tonnellate di plastica l’anno, 150 milioni di ammoniaca, 1,8 miliardi di tonnellate di acciaio e 4,5 miliardi di tonnellate di cemento. Il lavoro ormai decennale di Vaclav Smil, tra i massimi esperti di scienze ambientali, si fonda su una certezza incrollabile: per affrontare qualsiasi problema in maniera efficiente è necessario conoscere i fatti e partire dai dati. Accompagnati nell’esplorazione di principî e macrosistemi ci scopriremo di volta in volta sorpresi, indignati, fiduciosi. E, a lettura ultimata, certamente più informati e consapevoli.",https://www.ibs.it/come-funziona-davvero-mondo-energia-libro-vaclav-smil/e/9788806271664
https://www.ibs.it/images/9788818041378_0_0_150_0_75.jpg,Confessioni. Testo latino a fronte,Agostino (sant'),Rusconi Libri,2026,"Le Confessioni, opera complessa ed intensa di Sant’Agostino, nonostante sia stata scritta intorno al 400 d.C., conserva una grande modernità che la rende una lettura sempre attuale e coinvolgente. L’opera, che si compone in XIII libri, si rivela soprattutto un testo autobiografico e introspettivo, nel quale Agostino narra la tormentata storia della propria conversione alla fede cattolica, dopo aver subito per lungo tempo le attrattive mondane.",https://www.ibs.it/confessioni-testo-latino-a-fronte-libro-agostino-sant/e/9788818041378
https://www.ibs.it/images/9788844072483_0_0_150_0_75.jpg,Cozy & cute. Coloring book. Ediz. illustrata,N/D,Demetra,2026,"Trova il tuo angolo di pace con questo coloring book che trasforma ogni momento in un'oasi di serenità. Lasciati avvolgere da illustrazioni adorabili e dettagliate: morbidi gattini che sonnecchiano, tazze di tè fumanti, pile di libri e spazi pieni di calore e intimità. Con motivi ispirati alla filosofia hygge e cottagecore, questo libro è il rifugio perfetto se cerchi tranquillità e vuoi prenderti cura di te. Usa matite, pennarelli o pastelli per creare opere d'arte uniche, mentre ti regali un momento di mindfulness e dimentichi lo stress. Ogni pagina ti aiuta a rallentare, rilassarti e riscoprire la gioia di creare: immergiti in un mondo di coccole e creatività!",https://www.ibs.it/cozy-cute-coloring-book-ediz-libro-vari/e/9788844072483
https://www.ibs.it/images/9788832858389_0_0_150_0_75.jpg,Crescere giocando. Valorizzare i momenti di gioco per crescere bambini sereni e sicuri di sé,"Tina Payne Bryson,Georgie Wisen-Vincent",Raffaello Cortina Editore,2026,"Il gioco libero è fondamentale per lo sviluppo dei bambini, ma giocare insieme ai genitori può diventare uno strumento ancora più potente: aiuta i più piccoli a gestire emozioni, ansie e comportamenti complessi, rafforzando resilienza, autocontrollo e capacità sociali. Tina Payne Bryson e Georgie Wisen-Vincent propongono ai genitori sette semplici tecniche da usare ogni giorno con i propri figli, anche solo per pochi minuti, come ascoltare le emozioni, sintonizzarsi sul corpo, raccontare storie o pensare ad alta voce. Con esempi concreti, linee guida chiare, illustrazioni e ricerche scientifiche aggiornate, Crescere giocando aiuta genitori e figli a costruire relazioni più serene, comunicazione efficace e collaborazione quotidiana. E, soprattutto, insegna che il divertimento condiviso è un vero strumento di crescita.",https://www.ibs.it/crescere-giocando-valorizzare-momenti-di-libro-tina-payne-bryson-georgie-wisen-vincent/e/9788832858389
https://www.ibs.it/images/9788817197052_0_0_150_0_75.jpg,Da grande farò la giornalista. 1947-1953: i primi passi al «Mattino dell'Italia centrale»,Oriana Fallaci,Rizzoli,2026,"Come nasce Oriana Fallaci, giornalista e scrittrice? Pubblicati sul ""Mattino dell'Italia centrale"" di Firenze tra il 1947 e il 1953, gli articoli raccolti da Giuseppe Fedi e Piero Meucci documentano la nascita dello stile e della potenza narrativa che presto avrebbero imposto al mondo intero la figura di Oriana. Apprendista, Fallaci è inviata in situazioni di ogni tipo: documenta processi, il caso Brandimarte o della ""banda Martelloni"", ma soprattutto eventi della mondanità che, tra Roma e Firenze e oltre, hanno ospiti illustri, tra cui i super divi Christian Dior o Clark Gable. Ma è nei suoi reportage all'avanguardia sulla condizione femminile, in particolare le inchieste sulle battaglie per l'emancipazione delle donne inglesi, che vediamo nascere la granitica determinazione e l'inconfondibile talento che segnerà una delle firme italiane più importanti del secondo Novecento. In questo volume si troveranno allora le fondamenta del metodo di Fallaci: l'ossessione per il dettaglio, il rigore professionale, l'ecletticità dei temi e la coerenza stilistica, ma anche la passione per i grandi problemi, affrontati sempre dall'angolo particolare di una storia, di un aneddoto, di una coincidenza.",https://www.ibs.it/da-grande-faro-giornalista-1947-libro-oriana-fallaci/e/9788817197052
https://www.ibs.it/images/9791281966116_0_0_150_0_75.jpg,Dieci problemi risolti. Idee matematiche che hanno fatto la storia,Mauro Fiorentini,Scienza Express,2026,"Quali sono i problemi matematici che hanno spinto l'umanità a superare i propri limiti? Mauro Fiorentini racconta alcune delle sfide più affascinanti della storia della matematica, esplorando non solo le loro soluzioni, ma anche le domande e le idee che ne sono scaturite. Dall'antichità ai giorni nostri, la ricerca matematica ha sempre avuto un ruolo cruciale nel progresso della conoscenza: problemi apparentemente astratti hanno trovato applicazioni concrete nei contesti più inaspettati, come la crittografia durante la Seconda guerra mondiale o le moderne tecnologie di trasmissione dati. Fiorentini guida il lettore attraverso dieci problemi chiave, mostrando come la matematica non sia solo un esercizio teorico, ma un motore di innovazione e cambiamento. Con uno stile chiaro e coinvolgente, il libro rende accessibili concetti complessi, offrendo uno sguardo appassionante su una disciplina che, più di ogni altra, continua a stimolare la mente e a trasformare il mondo. Un libro ideale per appassionati di matematica, docenti e curiosi che vogliono scoprire il fascino delle idee che hanno fatto la storia.",https://www.ibs.it/dieci-problemi-risolti-idee-matematiche-libro-mauro-fiorentini/e/9791281966116
https://www.ibs.it/images/9791254963234_0_0_150_0_75.jpg,Digito ergo sum. Introduzione alle filosofie dell’era digitale,Carlo Nofri,Cesati,2026,"Il volume rappresenta il tentativo di fornire un quadro aggiornato del dibattito scientifico e filosofico che sta accompagnando lo sviluppo della rivoluzione digitale. Da un lato innovazioni tecnologiche onnipervasive e i cui effetti prodigiosamente benefici sono enfatizzati quotidianamente dai media, dall’altro le crescenti e diffuse preoccupazioni destate nell’opinione pubblica e nei governi dalle opache modalità di impiego di queste tecnologie che prendono piede ancor prima che se ne possa esaminare l’impatto effettivo sulla vita degli esseri umani. Una tensione tra fanatismo pro-digitale e tecno-scetticismo che finora ha fatto come vittima innanzitutto la possibilità di discuterne a priori e non sempre a posteriori, cioè prima che le cose accadano e non dopo. Questa rivoluzione, simbolizzata emblematicamente dall’Intelligenza Artificiale, sta producendo inedite contraddizioni, qui definite antinomie, che sono causa di un crescente disorientamento collettivo e di spinosi dilemmi filosofici. In tutte si manifesta l’avvento di una nuova dimensione del vivere umano, l’infosfera, la quale ridefinisce anche le identità, ormai plurali e digitali, di ogni individuo. Un mondo al quale le persone partecipano come personaggi virtuali, o avatar, e il cogito ergo sum cartesiano, antica prova ontologica dell’esistenza per l’Homo Sapiens Sapiens, viene sostituito da un’altra ontologia, quella dell’Homo Sapiens Digitans che può essere riassunta in un nuovo assioma: digito ergo sum. Da qui la necessità di una nuova antropologia filosofica che sappia guidarci verso questo futuro carico di interrogativi. Un Glossario in fondo al volume, con la spiegazione di alcuni termini-chiave, accompagna il lettore nel viaggio.",https://www.ibs.it/digito-ergo-sum-introduzione-alle-libro-carlo-nofri/e/9791254963234
https://www.ibs.it/images/9788804810933_0_0_150_0_75.jpg,Diventerai uomo. Crescere un figlio oltre il mito della virilità,Leonardo Mendolicchio,Mondadori,2026,"Ogni cultura ha inventato un proprio modo di «fare il maschio». In quella occidentale, per secoli, maschile ha significato forza, dominio, superiorità. L'uomo era il fulcro, la misura di tutte le cose. Oggi - finalmente - quel modello si sta incrinando, ma al suo posto non ne è ancora sorto uno nuovo. I giovani maschi, perciò, crescono in un mondo che non sa più dire loro chi sono e che li lascia soli, in lotta con archetipi che non riconoscono e orizzonti che non sanno nominare. Da questo smarrimento derivano la violenza, il ritiro sociale, l'autolesionismo, tutti fenomeni che riempiono le cronache e raccontano un disagio profondo. In questo saggio, Leonardo Mendolicchio, psichiatra e psicoanalista che con i ragazzi lavora da anni, attinge alla propria esperienza personale e professionale per indagare cosa significhi essere maschi oggi, tra corpo e desiderio, vulnerabilità e modelli culturali, fragilità e trasformazioni. E propone una nuova strategia educativa, che aiuti gli adulti - genitori, insegnanti, educatori - ad accompagnare i ragazzi verso una virilità più libera, capace di accogliere le emozioni senza vergogna. Perché il disagio maschile nasce da qui: dal mito dell'uomo forte che impone ai ragazzi di essere sempre vincenti, dominanti, e così facendo li opprime e li mortifica. E questa incapacità di affrontare l'errore e il fallimento - la fine di una relazione, un brutto voto, una sconfitta sportiva - può degenerare in episodi di violenza o di fuga.",https://www.ibs.it/diventerai-uomo-crescere-figlio-oltre-libro-leonardo-mendolicchio/e/9788804810933
https://www.ibs.it/images/9788826609775_0_0_150_0_75.jpg,"Domande di Dio, domande a Dio. In dialogo con la Bibbia","Timothy Radcliffe,Lukas Popko",Libreria Editrice Vaticana,2026,"Dialogo tra due esperti della Sacra Scrittura che indagano il significato e la portata esistenziale di 18 domande di Dio all’uomo e dell’uomo a Dio, sia nell’Antico che nel Nuovo Testamento. Un libro unico, che mette a confronto uno degli autori cattolici più noti al mondo con un giovane e brillante biblista: un incontro di generazioni e di esperienze diverse che dà vita a un testo ricco, profondo e suggestivo.",https://www.ibs.it/domande-di-dio-domande-a-libro-timothy-radcliffe-lukas-popko/e/9788826609775
https://www.ibs.it/images/9791280623836_0_0_150_0_75.jpg,Due strade verso la prosperità. Mille anni di cultura e istituzioni in Europa e Cina,"Avner Greif,Joel Mokyr,Guido Tabellini",Bocconi University Press,2026,"Nell’XI secolo, quando l’Europa era ancora arretrata e povera, la Cina era una civiltà ricca e sofisticata. Eppure, l’Europa è divenuta la culla della democrazia e della Rivoluzione industriale, guidando il Grande Arricchimento, mentre la Cina è rimasta stagnante fino alla fine del XX secolo e sempre governata da autocrazie. Due strade verso la prosperità ripercorre la nascita di due organizzazioni sociali molto diverse tra loro nella Cina e nell’Europa premoderne: il clan e la corporazione, e mostra come esse siano state fattori chiave nella Grande Divergenza economica e politica tra le due civiltà. In questo importante libro, tre economisti di spicco offrono una nuova e audace spiegazione del perché Europa e Cina si siano evolute lungo traiettorie così diverse. Nell’Alto Medioevo beni pubblici come la condivisione del rischio, il culto religioso, l’istruzione e la risoluzione dei conflitti erano forniti da organizzazioni non statali in entrambe le società, ma le organizzazioni che svolgevano queste funzioni erano molto diverse nelle due parti del mondo. La Cina faceva sempre più affidamento sulla cooperazione basata sui legami di parentela all’interno dei clan, mentre i legami di parentela più deboli diedero origine in Europa a corporazioni come le gilde, le università e le città autonome. Nonostante svolgessero funzioni simili, clan e corporazioni si fondavano su principi molto diversi, con conseguenze decisive e ancora oggi determinanti. Il libro fornisce una risposta innovativa a una domanda fondamentale della storia economica e politica, mostrando come i legami di parentela estesi nella società cinese abbiano facilitato il consolidamento dell’autocrazia e ostacolato l’innovazione e lo sviluppo economico, e come invece le corporazioni abbiano influenzato in Europa le istituzioni statali emergenti e preparato il terreno per la Rivoluzione industriale.",https://www.ibs.it/due-strade-verso-prosperita-mille-libro-vari/e/9791280623836
https://www.ibs.it/images/9791255671138_0_0_150_0_75.jpg,Esodo. Il silenzio di chi resta,Katja Hrobat Virloget,Bottega Errante Edizioni,2026,"Un'antropologa e ricercatrice indaga le memorie dei rimasti dopo l'esodo: uomini e donne che nei turbolenti anni del secondo dopoguerra non hanno lasciato l'Istria assieme a gran parte della comunità italiana per raggiungere l'Italia; persone che sono rimaste in Jugoslavia e da maggioranza sono diventate minoranza. Voci scomode sia per chi vorrebbe raccontare l'esodo solo come migrazione di vittime sia per chi invece lo intende solo come opzione di scelta. Voci ridotte al silenzio per decenni che finalmente raccontano la propria storia. Nel complesso mosaico di ciò che è stato l'esodo giuliano-dalmata, si inserisce ora un tassello mancante: il racconto dei destini delle persone comuni che rimasero, che si adattarono, che ricostruirono una società assieme a coloro che arrivarono dall'interno della Jugoslavia a colonizzare il ""selvaggio West"" istriano. Un racconto composto da testimonianze toccanti, raccolte in dieci anni con rigoroso metodo antropologico nell'area litoranea slovena e con un obiettivo principale: abbandonare gli stereotipi e lasciare finalmente parlare il silenzio.",https://www.ibs.it/esodo-silenzio-di-chi-resta-libro-katja-hrobat-virloget/e/9791255671138
https://www.ibs.it/images/9791280660565_0_0_150_0_75.jpg,Estetica e mistica secondo santa Teresa d'Avila e san Giovanni della Croce,Michel Florisoone,Lastaria Edizioni,2026,"Pubblicato in un’unica e rara edizione nel febbraio del 1956 a Parigi, Esthétique et Mystique è un breve ma denso saggio che indaga la possibilità di ricostruire una teoria coerente dell’arte a partire dalle opere e dal pensiero dei due fondatori del Carmelo riformato: Teresa d’Avila e Giovanni della Croce. Michel Florisoone, curatore al museo del Louvre di Parigi e uno dei più eminenti critici della sua generazione, in questo studio si discosta dall’analisi dell’opera d’arte in senso stretto per favorire una lettura più ampia e integrale capace di coniugare la dimensione estetica alla riflessione teologica e spirituale. Sostenuto dai molti riferimenti alle fonti primarie che puntellano il saggio, l’autore riesce a mettere in luce l’importanza, non affatto trascurabile, attribuita dai due Dottori carmelitani al godimento del Bello e della Bellezza, considerato come frutto autentico dell’elevazione spirituale e delle più alte vette mistiche. Ribaltando il pregiudizio secondo cui l’ascesi carmelitana sarebbe dominata da un rigorismo estremo e da una totale rinuncia a tutto ciò che riguarda il sensibile, Florisoone dipinge invece una Teresa dotata di un attento e ricercato gusto per il bello naturale e un Giovanni non solo poeta, ma anche e anzitutto artista figurativo. Il saggio si conclude con una breve riflessione sull’opera de El Greco, figura cardine della rivoluzione artistica del Siglo de Oro e profondo conoscitore della mistica carmelitana, segnata però, si dirà, da un profondo fraintendimento tra “l’estasi e l’evasione”. A motivo di ciò la sua arte non sarà in grado di perseguire le vette tracciate da Teresa e Giovanni e per lui l’autore riserverà un giudizio lapidario che forse chiama in causa lo stesso lettore: “Il vero dramma di El Greco è senza dubbio questo: comprendere la sublimità della mistica e non poterla toccare con mano.”. Citato da Hans Urs von Balthasar nel terzo volume del suo monumentale Gloria e ancora menzionato in nota ai principali studi contemporanei sull’iconografia carmelitana, l’edizione del 1956 è oggi praticamente introvabile. In occasione del centenario della proclamazione di san Giovanni della Croce come Dottore della Chiesa, la presente traduzione offre ai lettori italiani l’opportunità di accedere integralmente a questo prezioso testo, finora conosciuto quasi esclusivamente attraverso estratti e riferimenti bibliografici.",https://www.ibs.it/estetica-mistica-secondo-santa-teresa-libro-michel-florisoone/e/9791280660565
https://www.ibs.it/images/9788817187589_0_0_150_0_75.jpg,Estranei. Storia di un matrimonio,Belle Burden,Rizzoli,2026,"""Ha detto: «Credevo di essere felice ma non è così. Credevo di volere la nostra vita, ma non è così». Ha detto: «È come se si fosse spento un interruttore e basta, ho chiuso». Ha detto: «Puoi tenerti la casa e l'appartamento. Avrai la custodia dei ragazzi. Io non la voglio. Non voglio più niente»."" Cosa succede se, dopo oltre vent'anni di matrimonio, la persona che hai accanto ti lascia letteralmente dalla sera alla mattina senza nemmeno una discussione, senza volersi confrontare su niente, dicendoti solo di essere infelice da anni? È ciò che accade nel marzo del 2020 a Belle Burden, proprio mentre il mondo affronta la pandemia e dopo che si è ritirata con il marito e due dei tre figli nella splendida villa di Martha's Vineyard, dove si è sempre sentita coccolata e al sicuro. Nell'arco di una sola notte, il compagno premuroso e affidabile che conosce si trasforma in un estraneo, appunto, ed esce repentinamente dalla sua vita, come un attore che si sfila un costume di scena. Nessuna richiesta né rivendicazione: l'unica cosa che gli interessa è allontanarsi il più in fretta possibile.",https://www.ibs.it/estranei-storia-di-matrimonio-libro-belle-burden/e/9788817187589
https://www.ibs.it/images/9791222324548_0_0_150_0_75.jpg,"Fisica ingenua e Unità, identità, causalità",Paolo Bozzi,Mimesis,2026,"Tre esperimenti di psicologia della percezione mostrano come il sistema visivo legga certi tipi di movimento in accordo con le leggi della fisica di Aristotele e in disaccordo con quelle della fisica di Galileo. A queste pagine di ricerca sperimentale si intreccia un lungo e frastagliato racconto autobiografico, un viaggio tra le impressioni dell’infanzia e dell’adolescenza che in qualche modo spiega dall’interno il senso della ricerca sperimentale nella percezione, le sue connessioni con la fisica elementare e il gusto del laboratorio. Il filo invisibile che lega la narrazione alla descrizione scientifica è il tema, sempre ricorrente, della verità. Secondo l’autore, sia nella vita vissuta, sia nella scienza, essa esiste soltanto nel vivo delle cose.",https://www.ibs.it/fisica-ingenua-unita-identita-causalita-libro-paolo-bozzi/e/9791222324548
https://www.ibs.it/images/9791282125161_0_0_150_0_75.jpg,Futura. TOLC-PSI. Psicologia. Manuale di pratica,N/D,Futura,2026,"Vuoi superare il TOLC-PSI con un ottimo punteggio? La chiave è una sola: esercitarsi con Futura! Il Manuale di Pratica non è solo una raccolta di domande, è un vero e proprio strumento di apprendimento. Ogni quiz è stato attentamente ideato e revisionato dai nostri docenti per mettere alla prova le tue conoscenze in modo mirato, permettendoti di identificare le tue aree di forza. All’interno troverai: Migliaia di quesiti commentati con spiegazioni passo‑passo. Strategie di risoluzione per ottimizzare tempo e precisione. Prepararti con il Manuale di Pratica TOLC-PSI ti permette di studiare in modo efficace e arrivare all’esame senza esitazioni. Il traguardo è vicino: inizia ad allenarti! In omaggio avrai cinque simulazioni sulla nostra piattaforma online, con cui potrai metterti alla prova proprio come il giorno del test.",https://www.ibs.it/futura-tolc-psi-psicologia-manuale-libro-vari/e/9791282125161
https://www.ibs.it/images/9791282125154_0_0_150_0_75.jpg,Futura. TOLC-PSI. Psicologia. Manuale di teoria,N/D,Futura,2026,"Se desideri superare il TOLC-PSI ed entrare nell’università dei tuoi sogni, questo libro fa per te! Il Manuale di Teoria di Futura è completo, essenziale e aggiornato: ti guida passo dopo passo nello studio, ti prepara con esercizi mirati e ti aiuta a ripassare in modo rapido ed efficace. Cosa troverai al suo interno? Tutti gli argomenti di teoria di Matematica, Logica verbale, Logica numerica, Biologia, Comprensione del testo e Inglese. Esercizi per mettere in pratica le tue conoscenze. Un QR code per prenotare un incontro con un tutor. Consigli di studio di docenti con anni di esperienza. Schemi e riassunti che ti aiuteranno a ripassare (e che ti semplificheranno la vita!). Interviste a studenti e professionisti per scoprire ciò che ti aspetta durante gli anni universitari e lavorativi! In omaggio avrai tre simulazioni sulla nostra piattaforma online, con cui potrai metterti alla prova proprio come il giorno del test.",https://www.ibs.it/futura-tolc-psi-psicologia-manuale-libro-vari/e/9791282125154
https://www.ibs.it/images/9788866975915_0_0_150_0_75.jpg,Gallipoli 1915. Assalto frontale alla Turchia,Philip J. Haythornthwaite,Res Gestae,2026,"La spedizione di Gallipoli del 1915 è stato uno degli eventi più decisivi della Prima guerra mondiale. Pianificata dagli inglesi per mettere fuori gioco l’Impero ottomano durante il primo conflitto mondiale, consentì di aprire una via di comunicazione che permise di far giungere rifornimenti alla Russia. Nonostante la superiorità numerica e tecnica degli Alleati, la campagna si concluse con un fallimento disastroso. L’incompetenza militare degli alti comandi dell’Intesa non impedisce però di ricordare Gallipoli per il sacrificio e l’eroismo sia delle forze britanniche sia dei soldati del corpo d’armata australiano e neozelandese (ANZAC). Il libro racconta le fasi della strategia alleata evidenziando le difficoltà logistiche, le confusioni di comando e la forte resistenza ottomana, proponendosi come una guida completa alle operazioni nella penisola di Gallipoli.",https://www.ibs.it/gallipoli-1915-assalto-frontale-alla-libro-philip-j-haythornthwaite/e/9788866975915
https://www.ibs.it/images/9788836021710_0_0_150_0_75.jpg,Geopolitica delle Terre Rare. La sfida strategica per la nuova rivoluzione industriale: protagonisti e investimenti,"Paolo Gila,Maurizio Mazziero",Hoepli,2026,"La potenza economica nell’Ottocento è stata possibile per le nazioni che avevano ferro e carbone. Nel Novecento sono stati il petrolio e il gas i principali motori dello sviluppo. Oggi i protagonisti della crescita sono gli elementi classificati come Terre Rare. E chi se le assicura, si garantisce una posizione di dominio strategico nel mondo. L’economia green basata sulla tecnologia informatica e digitale non ne può prescindere. La Cina ne blocca le esportazioni. Gli Stati Uniti vogliono annettersi la Groenlandia per estrarle. L’Europa non le produce, ma ne ha un disperato bisogno. Le Terre Rare sono al centro dei desideri di ogni grande potenza economica e costituiscono un punto nevralgico per comprendere le tensioni geopolitiche, attuali e future. Sono 17 elementi presenti nella tavola periodica di Mendeleev, indispensabili per settori strategici come la transizione energetica, l’elettronica, l’aerospazio, l’illuminazione, i trasporti e soprattutto la difesa. A loro guardano con attenzione le industrie, i governi e i mercati, tutti consapevoli che siamo entrati una nuova era. Questo libro esamina il complesso quadro geopolitico che si muove intorno alle Terre Rare, e le forme esistenti di investimento, per entrare nel vivo della contesa in atto e per comprendere come anche la finanza supporta la crescita di una filiera produttiva strategica. Nel retro di copertina una mappa a colori con le riserve di Terre Rare.",https://www.ibs.it/geopolitica-delle-terre-rare-sfida-libro-paolo-gila-maurizio-mazziero/e/9788836021710
https://www.ibs.it/images/9791281618459_0_0_150_0_75.jpg,Gioia piena alla tua presenza. Salmi di Quaresima e Pasqua. Anno A. Con CD-Audio,N/D,Edizioni RnS,2026,"Gioia piena alla tua presenza è la raccolta di tutti i Salmi cantati nelle domeniche e solennità del tempo di Quaresima e Pasqua, anno A. Prosegue il progetto editoriale di musica per la liturgia delle Edizioni RnS che, per l’Anno A, ha già visto l’uscita dei salmi cantati di Avvento e Natale. Nello stile riconoscibile del Rinnovamento nello Spirito Santo, ma con rispetto e cura per le norme e la sobrietà che caratterizzano la musica liturgica, i Salmi sono stati realizzati con il solo uso dell’organo e con organici orchestrali di diversa entità. Le armonizzazioni sono accessibili e di effetto. Il disco è accompagnato da un puntuale contributo di riflessionesulla Salmodia che aiuterà i cantori sia nell’esecuzione sia nel proprio personale cammino di formazione.",https://www.ibs.it/gioia-piena-alla-tua-presenza-libro-vari/e/9791281618459
https://www.ibs.it/images/9788811019312_0_0_150_0_75.jpg,Guerre giuste e ingiuste. Una discussione morale con esempi storici,Michael Walzer,Garzanti,2026,"Su tali premesse si basaGuerre giuste e ingiuste, «libro di moralità pratica» in cui il filosofo e politologo Michael Walzer mira a formulare insegnamenti universalmente validi attraverso l'analisi di fatti storici. Con l'obiettivo di stabilire se e quando è possibile giustificare una guerra, e quali limiti debba porsi chi la intraprende, Walzer disamina le questioni morali che sorgono prima, durante e dopo un periodo più o meno lungo di aperta ostilità tra cittadini, popoli o paesi – dall'assedio di Melo durante la guerra del Peloponneso alla successione spagnola, dalla guerra in Vietnam al conflitto, dolorosamente attuale, nella striscia di Gaza.",https://www.ibs.it/guerre-giuste-ingiuste-discussione-morale-libro-michael-walzer/e/9788811019312
https://www.ibs.it/images/9788804754053_0_0_150_0_75.jpg,I complici di Hitler. Gli aiutanti e i carnefici del Terzo Reich,Richard J. Evans,Mondadori,2026,"Chi erano i nazisti? Da chi era composto l’entourage di Hitler? Erano dei criminali e degli psicopatici coloro che negli anni Trenta salirono ai vertici del - le istituzioni della società tedesca? Fu la loro innata malvagità o piuttosto l’ambizione, l’opportunismo, la brama di potere a fare di loro gli artefici di un regime sanguinario? Sono queste le domande al centro del nuovo libro di Richard J. Evans, tra i maggiori storici della Germania nazista. Domande alle quali Evans risponde attingendo alle più recenti evidenze storiografiche, in un’accurata ana - lisi che ricostruisce i profili di leader, funzionari, propagandisti e collaboratori comuni che aiutarono il Führer in molteplici modi. Tra quanti resero possibile la dittatura, la guerra, la persecuzione delle minoranze e il genocidio degli ebrei, molti infatti provenivano da ambienti borghesi, condividevano la cultura e i valori di un mondo segnato dal nazionalismo e dal conservatorismo, e quasi tutti avevano in comune l’esperienza scioccante di una brusca perdita di status e di riconoscimento sociale. Hitler offrì loro una via d’uscita dalla frustrazione e dall’insignificanza, attraverso l’appartenenza alla Volksgemeinschaft, la comunità nazionale basata sulla razza e sull’etnia. Tanto bastò per tacitare il loro senso morale e per trasformarli in pianificatori ed esecutori di crimini spaventosi. Una parabola, del resto, non troppo diversa da quella della maggior parte della popolazione tedesca, che tra propaganda e coercizione, tra consenso e violenza, per quasi un decennio non fece mancare la propria adesione al regime, il più delle volte distogliendo lo sguardo dalle atrocità che venivano commesse sotto i suoi occhi. Da Hermann Göring a Joseph Goebbels, da Heinrich Himmler ad Albert Speer, da Adolf Eichmann a Leni Riefenstahl, Evans ricostruisce poi le vicende e le personalità degli uomini più vicini al Führer, gettando una luce nuova sulle motivazioni che li spinsero a servire il regime.",https://www.ibs.it/complici-di-hitler-aiutanti-carnefici-libro-richard-j-evans/e/9788804754053
https://www.ibs.it/images/9791223800119_0_0_150_0_75.jpg,I paradossi dell'esistenza. Come tenere in equilibrio la nostra mente,Vittorino Andreoli,Piemme,2026,"«Colpa e vergogna, comprensioni e giudizio, piacere e dolore, rappresentano antinomie del linguaggio, a cui corrispondono comportamenti antitetici che delineano visioni del mondo addirittura contrapposte. La colpa è una percezione interiore in cui si avverte di aver agito in modo difforme dalle proprie convinzioni, la vergogna ha invece un'origine esterna e si manifesta non per aver compiuto quel gesto ma per il fatto di essere stato scoperto. In tale accezione si può dire che la società del tempo presente è diventata una società della vergogna. L'antinomia tra comprendere e giudicare è altrettanto significativa per un comportamento individuale, teso da un lato a capire il significato delle azioni umane, rispetto a chi si limita, rilevando un fatto, a giudicare chi l'ha compiuto. E questo paradossalmente può investire un'intera società. È forse il tempo di richiamare l'evangelico nolite iudicare. L'antinomia tra piacere e dolore non è riferibile a un dato obiettivo, vi è chi sa vedere solo il piacere e chi invece il dolore: una differenza che si esprime con un sorriso in un caso e una lacrima nell'altro. Tre paradossi dell'esistenza che danno un senso del tutto particolare alle relazioni umane.»",https://www.ibs.it/paradossi-dell-esistenza-come-tenere-libro-vittorino-andreoli/e/9791223800119
https://www.ibs.it/images/9791223279045_0_0_150_0_75.jpg,"I segreti delle stelle. Astronomia, miti e simboli del cielo",Geoffrey Cornelius,Giunti Editore,2026,"Uno strumento prezioso per scoprire l'astronomia e le sue meraviglie, perfetto sia per chi si avvicina per la prima volta all'osservazione del cielo, sia per chi desidera approfondire la conoscenza astronomica e simbolica delle stelle. Un volume ricco di illustrazioni e dettagliate mappe celesti che illustra in modo chiaro le stelle, le costellazioni e le principali formazioni visibili a occhio nudo, guidandoci alla scoperta delle storie e delle leggende che la meraviglia del cielo notturno ha ispirato nel tempo.",https://www.ibs.it/segreti-delle-stelle-astronomia-miti-libro-geoffrey-cornelius/e/9791223279045
https://www.ibs.it/images/9788845704079_0_0_150_0_75.jpg,Il Muḥammad storico,Irving M. Zeitlin,Massari Editore,2026,"È il secondo volume della trilogia dedicata da Zeitlin alle tre religioni abramitiche (ebraismo, cristianesimo e islamismo). Per fortuna non è un’ennesima biografia di Muḥammad a carattere presuntamente «storico. Sul Profeta dell’Islam, infatti, di «storico» non c’è quasi nulla e le biografie circolanti si devono arrampicare sugli specchi per raccontare qualcosa, fingendo che i racconti retrospettivi sulla vita di Muḥammad abbiano una qualche credibilità. Zeitlin è fondamentalmente un sociologo e in particolare un attento studioso delle religioni. Il suo saggio storico-sociologico, quindi, cerca di collocare la nascita dell’islamismo e l’affermazione di Muḥammad nel contesto sociale ed economico del mondo arabo dell’epoca, esaminandone anche i primi e successivi sviluppi. Scorrono così davanti al lettore anche le riletture dei principali saggi a carattere storico-sociologico dedicati alla nascita dell’islamismo. Con i tempi che corrono, sarebbe una lettura da rendere obbligatoria anche nelle scuole...",https://www.ibs.it/muammad-storico-libro-irving-m-zeitlin/e/9788845704079
https://www.ibs.it/images/9788804810513_0_0_150_0_75.jpg,"Il Programma Cortisolo Reset. 5 passi per riequilibrare gli ormoni, perdere peso, ridurre lo stress e ritrovare l'energia",Marina Wright,Mondadori,2026,"La risposta naturale del nostro corpo allo stress provoca il rilascio del cortisolo, un ormone che ci aiuta a gestire le sfide immediate. Tuttavia, quando questa risposta diventa cronica invece che temporanea, può generare effetti negativi sulla salute. Grazie al programma alimentare e di stile di vita in cinque passi elaborato da Wright, imparerai a riequilibrare gli ormoni, regolare il ritmo circadiano e scoprire un percorso verso un benessere duraturo. In queste pagine troverai questionari per valutare i tuoi sintomi, informazioni chiave per capire come e dove lo stress si manifesta nel tuo corpo, linee guida nutrizionali complete, ricette anti[1]stress e una selezione di abitudini quotidiane facili da adottare per calmare, nutrire ed equilibrare il corpo e la mente. Con l’aiuto del Programma Cortisolo Reset, potrai recuperare un benessere completo. Un corpo in cui sentirti davvero a tuo agio, libero dai dolori, con un peso equilibrato e l’energia necessaria per vivere pienamente le tue giornate. E una mente più serena e resiliente, finalmente sollevata dall’ansia cronica, capace di affrontare ogni giorno con maggiore fiducia e una rinnovata sensazione di controllo.",https://www.ibs.it/programma-cortisolo-reset-5-passi-libro-marina-wright/e/9788804810513
https://www.ibs.it/images/9791223801109_0_0_150_0_75.jpg,Il bullo. Come Donald Trump ha distrutto l'Occidente,Antonio Caprarica,Piemme,2026,"Che lo si disprezzi o lo si ammiri, lo si odi o lo si ami, è indubbio che Donald J. Trump non possa lasciare indifferenti, o neutrali. Da rampollo di una famiglia immigrata dalla Germania a «palazzinaro» e protagonista del jet-set newyorkese fino a diventare per due volte presidente degli Stati Uniti, la sua è stata senz'altro una scalata straordinaria verso l'agognato potere. Ma a quale prezzo? The Donald forse non passerà alla storia come colui che «ha reso di nuovo grande l'America», ma certo un primato l'ha conquistato: nessun leader ha mai lastricato di tante bugie la propria via verso la vetta. Eppure, anche grazie alla sua diabolica abilità mediatica, nulla sembra scalfire la corazza che lo rende immune a qualsiasi attacco o passo falso. E lo stesso vale sul piano internazionale: capo dello Stato più potente del mondo, patria della libertà e della democrazia, calpesta gli ideali occidentali esaltando la violenza bruta e la legge del più forte, tratta amabilmente con dittatori e criminali di guerra, umilia le istituzioni, fa la voce grossa contro gli oppressi e, nonostante ciò, esige il Nobel per la pace e si vanta dei propri successi diplomatici. Ed è qui che sta la sua forza: nella capacità di manipolare la realtà a suo piacimento. Da questa considerazione parte Antonio Caprarica per tracciare un ritratto del tycoon e porre la domanda fondamentale: Donald Trump è un abile politico, l'unico che possa tenere testa ai leader delle altre potenze che governano il pianeta, Putin e Xi Jinping, o non è altro che un prepotente ciarlatano che ha costruito il proprio successo sulle macerie di ciò che ha distrutto, senza rimorsi né pietà? Al lettore l'ardua sentenza.",https://www.ibs.it/bullo-come-donald-trump-ha-libro-antonio-caprarica/e/9791223801109
https://www.ibs.it/images/9791281704299_0_0_150_0_75.jpg,Il collaborazionismo francese,Paul Sérant,Oaks Editrice,2026,Descrizione non trovata (Selettore errato o assente),https://www.ibs.it/collaborazionismo-francese-libro-paul-serant/e/9791281704299
https://www.ibs.it/images/9791223282076_0_0_150_0_75.jpg,"Il confine. Mente, scienza e spirito davanti al mistero della vita oltre la morte",Steven Laureys,Giunti Editore,2026,"L'esperienza di pre-morte (Near-Death Experience) è uno degli avvenimenti più toccanti che possa capitare a una persona. Molti considerano queste visioni e sensazioni particolarissime, che sembrano assolutamente reali e spesso generano un'emozione pura, di pace e gioia indescrivibili, una prova della vita oltre la morte o di una coscienza cosmica più vasta, ma cosa dice la scienza? Cosa accade esattamente nel cervello durante queste esplorazioni del limite, che siano stati di coma o di lesione cerebrale, e non solo? E c'è un modo per sapere cosa si prova nel momento in cui la vita finisce e si varca la soglia dell'aldilà? Il professor Laureys, neurologo di fama mondiale con anni di ricerca alle spalle, ha indagato senza pregiudizi né preclusioni ideologiche, con una speciale attenzione alla dimensione soggettiva, cosa succede al nostro corpo a tutti i livelli – fisiologico, psichico, mentale – e quali processi contribuiscono a questi stadi di coscienza unici. Da vero pioniere, si è spinto al limite, arrivando a sottoporsi lui stesso a esperimenti estremi. In questo libro, tanto chiaro e accessibile quanto sorprendente, raccoglie per la prima volta le conclusioni dei suoi studi. A rendere l'opera unica, la peculiare alleanza tra ricerca empirica e racconti intimi, in cui le testimonianze di migliaia di persone che hanno avuto una NDE – compresa la madre dell'autore – si uniscono a un approccio rigoroso, basato su prove scientifiche. Un viaggio intellettualmente stimolante ed emotivamente intenso che ci invita a riflettere sul mistero più grande, oltre i limiti di ciò che è conosciuto, e spalanca le porte alla comprensione della coscienza umana.",https://www.ibs.it/confine-mente-scienza-spirito-davanti-libro-steven-laureys/e/9791223282076
https://www.ibs.it/images/9791256146000_0_0_150_0_75.jpg,Il distruttore di mondi. La storia dell'era nucleare 1895-1965,Frank Close,Castelvecchi,2026,"Nel 1896, in un laboratorio parigino, il fisico Henri Becquerel assiste a un fenomeno sconcertante: alcune lastre fotografiche, rimaste al buio, risultano inspiegabilmente impressionate dopo essere state riposte accanto a sali di uranio. Da quell’enigma nasce la scoperta della radioattività. Gli scienziati che raccolgono la sfida si trovano davanti a tre interrogativi cruciali: che cos’è davvero questo fenomeno invisibile? Può diventare una fonte di energia inesauribile? E, soprattutto, potrà trasformarsi in un’arma? Comincia così una delle avventure più appassionanti della scienza moderna, attraverso sette decenni e tre continenti. Ripercorrendone le tappe, Frank Close racconta come la ricerca sull’energia nucleare – portata avanti da menti straordinarie come Enrico Fermi, Robert Oppenheimer o i coniugi Joliot-Curie – sia stata travolta dai grandi eventi del Novecento, che hanno aperto la strada a una possibilità terribile: una bomba termonucleare capace di annientare la vita sulla Terra. Con una narrazione avvincente, Close ci guida dagli Stati Uniti a Mosca passando per Roma e Berlino, rivalutando il contributo di tre scienziate d’eccezione – Lise Meitner, Ida Noddack e Irène Joliot-Curie – e ricostruendo la vicenda di Ettore Majorana.",https://www.ibs.it/distruttore-di-mondi-storia-dell-libro-frank-close/e/9791256146000
https://www.ibs.it/images/9788872739310_0_0_150_0_75.jpg,Il panteismo,Alberto Cesare Ambesi,Xenia,2026,Descrizione non trovata (Selettore errato o assente),https://www.ibs.it/panteismo-libro-alberto-cesare-ambesi/e/9788872739310
https://www.ibs.it/images/9788817198684_0_0_150_0_75.jpg,Il papà peluche non serve a nulla. Il padre educativo: la nuova figura di cui i figli hanno bisogno,Daniele Novara,Rizzoli,2026,"In principio era il padre padrone: punitivo e autoritario, minaccioso e assente. Ma quando viene spodestato dai venti del Sessantotto, si apre una stagione di confusione e ambiguità. Il dispotico ""pater familias"" lascia il posto a una figura affettiva e complice, pallida e fragile, frutto dell’età del narcisismo. Là dove non esistono confini né paletti, il capriccio dell’io prevale sul progetto del noi e i figli, preziose appendici dei genitori, non sono da educare bensì da assecondare e proteggere in ogni modo. Così, al padre con il bastone si sostituiscono il ""mammo"", il ""papà amico"", il ""papà peluche"". Ma cosa se ne fa un figlio di un papà che gliele dà tutte vinte per non ripetere gli errori subiti, che si pone alla pari come un compagno di giochi, che è sempre a disposizione e non si assume le proprie responsabilità per paura di non essere amato? In ""Il papà peluche non serve a nulla"", Daniele Novara – lasciandosi alle spalle il padre della legge e quello della morbidezza – apre la strada a un nuovo modello: coraggioso, maieutico, educativo. Lo fa basandosi sulla sua profonda esperienza di pedagogista e, allo stesso tempo, offrendo preziosi orientamenti pratici facilmente applicabili nella vita quotidiana di una famiglia. Indica così ai papà la via per tenere la giusta distanza, per allearsi con la madre, senza sovrapporsi e senza mettersi in competizione.",https://www.ibs.it/papa-peluche-non-serve-a-libro-daniele-novara/e/9788817198684
https://www.ibs.it/images/9791223800539_0_0_150_0_75.jpg,Il peso della terra. La lotta per le materie prime che sta minacciando l'Europa,Francesco Vecchi,Piemme,2026,"«La transizione energetica in atto punta a ridurre il consumo di petrolio, gas e carbone nei prossimi anni. Ma credo che sia estremamente pericoloso vivere nell'illusione di un mondo immateriale, quando in realtà è tutto il contrario ciò che sta avvenendo. La nostra civiltà sarà ancora più dipendente dall'acciaio, dal rame, dal silicio o dal litio, dal sale e dalla terra. Per non parlare della nuova frontiera delle terre rare. Non è in atto alcuna smaterializzazione del nostro benessere, né tantomeno si sta realizzando il sogno di un'economia circolare. Siamo sempre la solita umanità, affamata di risorse, disposta a scavare, esplorare, disciogliere, fondere e far esplodere pur di ottenerle. Il punto è chiedersi chi lo farà. Il punto è capire chi ne prenderà il controllo e acquisirà il potere di ricattare la nostra prosperità. Saremo in grado, noi europei, di difenderla? Saremo in grado di costruire le filiere e le relazioni necessarie per farlo? O saremo, inevitabilmente, colti di sorpresa?»",https://www.ibs.it/peso-della-terra-lotta-per-libro-francesco-vecchi/e/9791223800539
https://www.ibs.it/images/9791221221398_0_0_150_0_75.jpg,"Il ritorno dello tsunami. Tra figli che spingono e genitori anziani che non mollano, una guida illustrata per la generazione che sta nel mezzo","Alberto Pellai,Barbara Tamborini",De Agostini,2026,"Da una parte c’è tuo figlio che, in pieno inverno, si rifiuta categoricamente di indossare i pantaloni lunghi; dall’altra tua madre che, nonostante svariati interventi al ginocchio e una vista che non è più quella di un tempo, non vuole rinunciare in alcun modo alla sua amata patente. E poi ci sei tu, nel mezzo dello tsunami quotidiano, impegnato a evitare l’ennesimo litigio. Perché, oltre a essere genitori dei nostri figli, siamo anche figli dei nostri genitori. Siamo la generazione di mezzo, l’interfaccia tra due forze travolgenti entrambe pronte a difendere la propria visione del mondo, spesso molto distante dalla nostra. Dopo il successo di ""L’età dello tsunami"", Barbara Tamborini e Alberto Pellai tornano in nostro soccorso con un’intuizione illuminante: al contrario di quanto spesso si pensa, preadolescenza e quarta età sono due fasi della vita tutt’altro che agli antipodi, anzi incredibilmente simili. I nostri genitori, mentre invecchiano, diventano meno autonomi ma più ostinati nel rivendicare la propria indipendenza, la stessa che i figli preadolescenti stanno disperatamente cercando di conquistare. Riconoscere e comprendere il filo rosso che unisce le loro azioni può diventare la chiave per migliorare il dialogo tra generazioni e imparare a vivere, con più leggerezza e ironia, le sfide e le gioie di queste due età insieme delicate e preziose. Grazie ai consigli degli autori, massimi esperti di psicologia dell’età evolutiva e genitori di quattro figli, la “generazione sandwich” potrà finalmente costruire ponti di dialogo e tracciare nuove strade da percorrere insieme.",https://www.ibs.it/ritorno-dello-tsunami-tra-figli-libro-alberto-pellai-barbara-tamborini/e/9791221221398
https://www.ibs.it/images/9788807091995_0_0_150_0_75.jpg,Il silenzio dell'opinione pubblica,"Zygmunt Bauman,Ezio Mauro",Feltrinelli,2026,"In un dialogo serrato, Ezio Mauro e Zygmunt Bauman si confrontano sulla trasformazione dell’agorà in un labirinto di solitudini connesse, dove la politica perde presa sulla realtà e i cittadini scivolano nell’impotenza e nel risentimento. Ne nasce una mappa lucidissima del nostro presente: la crisi dei media, la cultura dell’oblio, la secessione delle élite, la paura dell’altro, la fragilità delle democrazie. Ma, nel cuore di questa epoca senza opinione pubblica, Bauman e Mauro rivendicano l’ostinazione del pensiero critico e della speranza: l’unica forza capace di restituirci parola, responsabilità e futuro.",https://www.ibs.it/silenzio-dell-opinione-pubblica-libro-zygmunt-bauman-ezio-mauro/e/9788807091995
https://www.ibs.it/images/9788804807797_0_0_150_0_75.jpg,Il tempo del bosco,Mario Calabresi,Mondadori,2026,"Inizia da questa domanda il viaggio di Mario Calabresi in giro per l’Italia, alla ricerca delle storie di chi, attraverso la propria vita ordinaria e straordinaria, è stato capace di trovare una via nelle incertezze. Tra questi incontri ci sono un ingegnere che raccoglie i suoni più antichi della natura per trasmetterli alle generazioni future, una poetessa che impara dal silenzio ad ascoltare il visibile e l’invisibile, un professore di filosofia che insegna a vedere i limiti come occasioni, e un centenario che per tutta la vita si è preso cura di un bosco e ne ha ereditato il tempo. È un percorso lento, di ascolto, alla ricerca di un luogo in cui l’attimo presente non sia fine a se stesso ma si mescoli con il passato e ci parli di futuro, e di un’età in cui «essere grati è il primo passo per godere di ciò che è, e per averne cura».",https://www.ibs.it/tempo-del-bosco-libro-mario-calabresi/e/9788804807797
https://www.ibs.it/images/9788829031870_0_0_150_0_75.jpg,Il tracollo culturale. La conquista romana del Mediterraneo (146-145 a.C.),Lucio Russo,Carocci,2026,"Il biennio 146-145 a.C. costituisce uno spartiacque della storia del mondo mediterraneo in genere non considerato: in quegli anni Roma si impadronì di tutto il Mediterraneo, distruggendo Cartagine, sottomettendo la Grecia e riducendo Egitto e Siria a Stati fantoccio alle sue dipendenze. L'espansione del potere di Roma e di una cultura dominante avversa si accompagnò a un grave regresso culturale, finora in larga parte ignorato, che viene qui descritto illustrandone vari aspetti: il declino della scienza, la fine delle ricerche filosofiche e linguistiche, la profonda trasformazione della tecnologia, che ruppe ogni legame con le acquisizioni scientifiche e la cultura scritta, e la drastica riduzione delle conoscenze geografiche. Grazie all'arricchimento delle fonti consultate e all'ampliamento delle argomentazioni a supporto delle tesi sostenute, questa nuova edizione completamente rivista fornisce una ricostruzione storica ancora più precisa del periodo in esame e mostra come quell'antica tragedia e l'oblio in cui è caduta abbiano condizionato in modo radicale tutta la successiva cultura occidentale fino a oggi.",https://www.ibs.it/tracollo-culturale-conquista-romana-del-libro-lucio-russo/e/9788829031870
https://www.ibs.it/images/9788845940583_0_0_150_0_75.jpg,Il vincolo della vergogna. Letture oblique,Carlo Ginzburg,Adelphi,2026,"«Il paese al quale apparteniamo non è, come vuole la retorica, quello che si ama, ma quello di cui ci si vergogna, o di cui ci si può vergognare»: questa frase, tratta dal saggio che dà il titolo al nuovo libro di Carlo Ginzburg, ha suscitato, dopo un attimo di sconcerto, il consenso delle persone più diverse, anche se il peso della vergogna cambia a seconda dei tempi, e da paese a paese. Ma il vincolo che deriva dalla vergogna ci invita a riflettere sui limiti della nozione stessa di individuo: il filo conduttore dei saggi qui raccolti, che affrontano in maniera obliqua un autore, un libro, un'immagine, una frase, addirittura una parola. L'analisi approfondita di casi particolari apre la strada a una serie di generalizzazioni, a risposte che provocano altre domande. Parlare di microstoria, a proposito di questa strategia cognitiva, sembra legittimo: ma i risultati sono più importanti delle etichette. Chi legge è invitato a condividere la gioia della ricerca, e l'incontro con l'inaspettato.",https://www.ibs.it/vincolo-della-vergogna-letture-oblique-libro-carlo-ginzburg/e/9788845940583
https://www.ibs.it/images/9788866940968_0_0_150_0_75.jpg,Imparare a leggere i cani,Maren Grote,Ricca Editore,2026,"I cani sono molto più che “l’altro capo del guinzaglio”. Hanno personalità, comportamenti specifici e atteggiamenti propri. I cani non vengono plasmati solo da noi: sono esseri pensanti e sensibili, e le loro idee e modalità di comportamento non sempre coincidono con le nostre. Maren Grote racconta il comportamento dei cani come si presenta nella vita di tutti i giorni. Il libro, organizzato per situazioni quotidiane e arricchito da numerose fotografie, descrive comportamenti e linguaggi del corpo. Aiuta non solo a capire cosa prova e pensa il cane, ma anche perché lo fa. Inoltre, offre preziosi consigli per affrontare al meglio le situazioni più delicate. Una guida che trasmette conoscenze specialistiche in modo chiaro, pratico e coinvolgente.",https://www.ibs.it/imparare-a-leggere-cani-libro-maren-grote/e/9788866940968
https://www.ibs.it/images/9788834359662_0_0_150_0_75.jpg,In onore della lingua santa. Il giovane Samuel David Luzzatto tra Bibbia e Letteratura (1800-1829),Claudia Milani,Vita e Pensiero,2026,"Samuel David Luzzatto (1800-1865), anche noto con l’acronimo Shadal, è assai studiato per le sue traduzioni e i suoi commenti biblici e come docente presso il Collegio rabbinico di Padova. In onore della lingua santa indaga un aspetto finora inesplorato della sua figura: gli anni di formazione giovanile, gli studi e le opere composte prima del trasferimento a Padova. Muovendo dalla vasta mole di materiale inedito custodito negli archivi, si focalizza sulla centralità della lingua e della letteratura per la costruzione dell’identità ebraica. Luzzatto viene così collocato all’interno del complesso mondo ebraico del XIX secolo, in dialogo con la Wissenschaft des Judentums e la cultura europea dell’epoca. Fin dagli anni giovanili emerge quindi la sua posizione circa i problemi più dibattuti dell’ebraismo coevo: le questioni relative al culto, l’ebraico come lingua di utilizzo letterario ed epistolare, il rapporto con il governo asburgico. Con appendice antologica inedita in ebraico con testo a fronte.",https://www.ibs.it/in-onore-della-lingua-santa-libro-claudia-milani/e/9788834359662
https://www.ibs.it/images/9788833896717_0_0_150_0_75.jpg,Indifesi sotto la notte. Narrazioni dell'Aids in Italia tra gli anni '80 e '90,Luca Starita,Minimum Fax,2026,"Nel 1982 si diagnostica il primo caso di Aids in Italia. Nel 1984, i casi sono diciotto. Nel maggio 1991 superano i novemila, e sono in continua crescita. Al diffondersi del virus dell’Hiv si accompagnano la paura, la disinformazione e lo stigma sociale che colpiscono soprattutto persone omosessuali e tossicodipendenti, che si vedono isolate, colpevolizzate, non sufficientemente prese in carico dal sistema sanitario e spesso nemmeno circondate da una rete sociale e affettiva. Il primo in Italia a rompere il silenzio angosciato che circonda l’epidemia è Giovanni Forti, un giornalista affetto dal virus, che nel 1992 in un articolo su L’Espresso offre la testimonianza della sua malattia. Morirà quello stesso anno. Suo marito, il giornalista Brett Shapiro, racconterà nel libro L’intruso la vicenda di Forti mostrando senza reticenze il calvario, il dolore, ma anche l’amore, la cura, e infine la perdita. Partendo da questo testo, Luca Starita analizza le narrazioni – letterarie e non – che dell’Aids sono state fatte in Italia tra gli anni ’80 e ’90, raccontando anche il modo in cui la politica e la società hanno affrontato o, più spesso, cercato di ignorare il problema.",https://www.ibs.it/indifesi-sotto-notte-narrazioni-dell-libro-luca-starita/e/9788833896717
https://www.ibs.it/images/9791223801291_0_0_150_0_75.jpg,Influcancer. Diario di una folle resiliente,Liliana Porcelli,Piemme,2026,"Quando la vita corre veloce, tra lavoro, famiglia e sogni da inseguire, nessuno è pronto a sentir pronunciare la parola «tumore». Tutto cambia all'improvviso, c'è un prima e c'è un poi, in cui affannarsi sembra inutile e le priorità si stravolgono. È da questa frattura che nasce il libro che avete fra le mani, il diario ironico, sincero e commovente di una donna che ha deciso di affrontare la malattia con un'arma inaspettata: la condivisione. Settimana dopo settimana, tra post su Facebook e riflessioni intime, Liliana trasforma la sua voce in quella di una «influcancer»: una influencer della resilienza, che racconta le paure, i dolori, ma anche la bellezza che si nasconde in un percorso di malattia, in questa fragilità tutta nuova. Scopriamo insieme a lei il valore dell'attesa, della lentezza e della gratitudine, ma soprattutto che non serve essere eroi per essere forti: basta scegliere, ogni giorno, di non smettere di credere nella vita.",https://www.ibs.it/influcancer-diario-di-folle-resiliente-libro-liliana-porcelli/e/9791223801291
https://www.ibs.it/images/9788810386019_0_0_150_0_75.jpg,Karl Barth. Una vita in contraddizione,Christiane Tietz,EDB,2026,"Pastore, teologo, professore, marito, padre, nonno. Christiane Tietz non tralascia di ricostruire nessuno degli aspetti della vita di Karl Barth, e per la prima volta in questa suggestiva biografia personale e politica presenta le continue interazioni fra il pensiero del teologo e le profonde contraddizioni dell’uomo. Barth è un genio inquieto, in contrasto con la teologia dominante, con il nazionalsocialismo al potere e con un cristianesimo che lo vorrebbe marito fedele mentre per decenni convive nella stessa casa con la moglie e l’amante: «la soluzione meno imperfetta», la definirà nello sforzo di trovare ordine nel disordine. Nelle pagine di questo libro, anche grazie a un corredo di fotografie rare e intime, accanto a quello del teologo si delinea il profilo di un uomo finora poco noto che, non senza qualche sorpresa per il lettore, completa il ritratto del più importante teologo del Novecento.",https://www.ibs.it/karl-barth-vita-in-contraddizione-libro-christiane-tietz/e/9788810386019
https://www.ibs.it/images/9788859045243_0_0_150_0_75.jpg,"Kit dislessia e trattamento sublessicale. Attività di recupero su analisi sillabica, gruppi consonantici e composizione di parole. Con software","Susi Cazzaniga,Anna Maria Re,Patrizio Emanuele Tressoldi",Erickson,2026,"La web app: Dislessia e trattamento sublessicale, nuova edizione dell’omonimo prodotto che si è dimostrato di notevole utilità come aiuto nella dislessia, propone un percorso di intervento individualizzato per bambine e bambini, a partire dai sei anni di età, che leggono stentatamente, lentamente o che compiono molti errori. Attraverso un ambiente di gioco interattivo e graduale, composto da più di 300 attività, la web app dà la possibilità di ascoltare, con la sintesi vocale, la corretta pronuncia di suoni, sillabe, gruppi ortografici complessi, parole e brevi racconti. Il percorso contiene attività diversificate per renderlo più accattivante ed è strutturato in 8 sezioni: Fusione e divisione delle parole; Introduzione alle sillabe; Sillabe frequenti; Sillabe non frequenti; Composizione di parole; Gruppi ortografici dispettosi; Gruppi consonantici difficili; Giochi con le parole. La web app è rivolta, soprattutto a pedagogisti e logopedisti, ma propone attività utilizzabili anche da genitori o insegnanti, senza l’aiuto di un operatore specializzato. Il libro: Programma studiato specificamente per il trattamento sublessicale della dislessia. Si tratta di un materiale semplice e di utilizzo immediato che può essere impiegato anche dai genitori o dagli insegnanti senza l’aiuto di un operatore specializzato. Il programma è strutturato in sei specifiche aree di lavoro indipendenti, che permettono di realizzare percorsi individualizzati in base alle problematiche espresse da ogni singolo bambino.",https://www.ibs.it/kit-dislessia-trattamento-sublessicale-attivita-libro-vari/e/9788859045243
https://www.ibs.it/images/9791256650958_0_0_150_0_75.jpg,Koinos. Gruppo e funzione analitica. Francesco Corrao: per una psicoanalisi futura,N/D,Alpes Italia,2026,"Presentazione (S. Cattano) Francesco Corrao: l’uomo e lo psicoanalista (Barbara Notarbartolo) Que rest T - Il de nos amours? Alcune considerazioni sul maestro (C.E. Lo Re, G. Vincenti) Conceptio per aurem (T. Sapienza, A. Tenerini) Dalla fortezza al mare, sovvertire l’identità (G. Barbieri, S. N. Urgese) Tra ciclopsia e molteplicità: gruppi, soglie e istituzioni nella clinica psicoanalitica (A. Argentiere, R. Aragiusto, R. De Luca Picione, F. Garzillo, P. Formicola) Tra cura e controllo: pensiero e interventi di un gruppo di lavoro integrato nei casi di abuso e maltrattamento ai minori (A.M. Cannata, A. Stringi) Dal modello oscillatorio al modello rotatorio elicoidale: una possibile lettura della dinamica tra posizione schizoparanoide/posizione depressiva e relazione contenitore/contenuto (M.A.A. Gattuso) La regina di cuori e i porcospini: mithologhema, assunti di base e porcospini (A. Giannelli) Il prendersi cura nella relazione analitica (G. Cona) Così parlò il protomentale. Antologia di linguaggi ancestrali in uso tra individui, tribù, istituzioni e magari lobbies di G. Margherita (T. Sapienza) Il sentimento del reale. Scritti inediti di D. Winnicott (P. Viola)",https://www.ibs.it/koinos-gruppo-funzione-analitica-francesco-libro-vari/e/9791256650958
https://www.ibs.it/images/9791280635617_0_0_150_0_75.jpg,L'Anello del Nibelungo di Richard Wagner,Francesco Iuliano,Manzoni Editore,2026,"Da miti e leggende antichi Richard Wagner plasmò nella Tetralogia una mitologia per l’uomo moderno: L’Anello del Nibelungo mette in scena l’origine e la !ine del mondo, le ragioni per cui tutto finisce e quelle per cui si può confidare nella possibilità di una rigenerazione dopo la catastrofe. Der Ring des Nibelungen è dunque il racconto dei racconti, la summa del raccontare. La materia è vasta, grave e sublime insieme, incandescente e multiforme: le domande universali, le relazioni tra i generi, il rapporto tra padri e figli, l’amore, l’erotismo, il potere, le istituzioni, la politica, il diritto, l’economia, la violenza, la morale, l’etica, la vita, la morte, la purezza della natura e la sua corruzione, le virtù umane e le umane debolezze, quando non le abiezioni. Il volume propone un concreto, ampio e costante riferimento all’ascolto, ben integrato coi contenuti: ciascuno dei passi musicali discussi nel testo, infatti, rimanda ad un !ile audio facilmente accessibile online: in tutto oltre quattrocento esempi sonori, con i rispettivi estratti dagli spartiti o dalle partiture. Ma nel corposo supplemento online il lettore avrà a disposizione anche altro materiale, che nel complesso configura una sorta di e-book di accompagnamento: una nota biografica wagneriana, approfondimenti sulle fonti cui Wagner attinse, cronologie e tavole, nonché documenti wagneriani come il primo abbozzo completo del mito nibelungico del 1848, le varianti testuali della pagina finale del Crepuscolo degli dèi, oltre ai testi completi dei quattro drammi, indicizzati al !ine una agevole consultazione in parallelo con la lettura del volume, ed altro.",https://www.ibs.it/anello-del-nibelungo-di-richard-libro-francesco-iuliano/e/9791280635617
https://www.ibs.it/images/9791256680221_0_0_150_0_75.jpg,"L'antidoto. Libertà, ambiente, tecnologia. Manifesto ottimista contro la dittatura del catastrofismo",Claudio Cerasa,Silvio Berlusconi Editore,2026,"«Questo libro non è un libro: è un tentativo di offrirvi una via di fuga tutte le volte che sentirete dire, con sicurezza, che il mondo è un maledetto disastro, che il futuro è un dannato incubo, che il domani è un pensiero terribile e che guardare il bicchiere mezzo pieno è un esercizio di stile osceno, pericoloso, autolesionista, anche quando il bicchiere è più pieno che vuoto. E la ragione di tutto questo è drammatica: qualsiasi tentativo di osservare presente e futuro in modo ottimistico viene percepito come un tradimento dello spirito del tempo, una resa all'ingenuità, un reato contro il pensiero dominante. Qualsiasi tentativo di essere ottimisti, oggi, viene considerato non solo uno scandalo, ma un'eresia, una negazione irresponsabile del nuovo dogma dominante: la cultura dello sfascio.»",https://www.ibs.it/antidoto-liberta-ambiente-tecnologia-manifesto-libro-claudio-cerasa/e/9791256680221
https://www.ibs.it/images/9788836020959_0_0_150_0_75.jpg,L'arte di spendere soldi. Scelte semplici per una vita più ricca,Morgan Housel,Hoepli,2026,"Dall'autore di La psicologia dei soldi, storie su come sprigionare il potere del denaro per vivere una vita più felice. La maggior parte di noi non sa come spendere correttamente i propri soldi. Molto spesso li spendiamo solo per impressionare gli altri, non per soddisfare noi stessi. Oppure risparmiamo all’infinito, timorosi di spendere per ciò che in realtà ci migliorerebbe la vita. Confondiamo l’ammirazione con l’invidia, la comodità con l’eccesso, l’utilità con lo status sociale. L’arte di spendere soldi non suggerisce budget, espedienti o soluzioni universali. Ci aiuta a comprendere come il nostro rapporto con il denaro influenzi le nostre decisioni e come modificarlo affinché i soldi siano al nostro servizio. Con i suoi libri Morgan Housel ha aiutato milioni di persone a ripensare il proprio modo di guadagnare, risparmiare e investire. Ora rivolge la sua attenzione all’altro lato dell’equazione: come spendere. Con competenza ed empatia, mostra come il miglior ritorno sugli investimenti sia la serenità, perché le aspettative contino più del reddito e perché saper usare il denaro abbia più a che fare con la conoscenza di sé che con i fogli di calcolo. Questo non è un libro su come si diventa ricchi. È un libro su come ottenere il massimo da ciò che già si possiede. E su come imparare a desiderare ciò che merita di essere desiderato.",https://www.ibs.it/arte-di-spendere-soldi-scelte-libro-morgan-housel/e/9788836020959
https://www.ibs.it/images/9788865319918_0_0_150_0_75.jpg,L'educazione non formale nel contesto penale minorile. Project N.O.I.S.E. e il reinserimento dei giovani autori di reato,"Simona Grilli,Irene Petruccelli,Roberta Arrighi",Alpes Italia,2026,"Il volume affronta il ruolo cruciale dell’educazione non formale nei percorsi di prevenzione e reinserimento dei giovani autori di reato, ponendosi come strumento innovativo per la giustizia minorile. Partendo dal quadro normativo e dall’analisi dei servizi, il testo evidenzia come la flessibilità, la centralità della persona e l’apprendimento esperienziale possano sostenere i ragazzi nella costruzione di nuove identità e competenze sociali. Attraverso il progetto europeo N.O.I.S.E. (Non fOrmal Innovative tools to foster life Skills of juvenilE prisoners), sviluppato da una rete internazionale di enti, vengono proposti strumenti pratici, attività e schede operative che mirano a potenziare resilienza, fiducia e responsabilità, riducendo il rischio di recidiva. Le testimonianze e le metodologie presentate mostrano come la creatività, il lavoro di gruppo e la partecipazione attiva diventino occasioni di cambiamento concreto. L’educazione non formale, con la sua capacità di integrare aspetti emotivi, relazionali e professionali, rappresenta una risorsa essenziale per trasformare il percorso penale in un’opportunità di crescita. Come ricorda Carl Rogers: «L’unica persona che è educata è quella che ha imparato come imparare e cambiare».",https://www.ibs.it/educazione-non-formale-nel-contesto-libro-vari/e/9788865319918
https://www.ibs.it/images/9788829034109_0_0_150_0_75.jpg,"L'esercito romano in età repubblicana. Politica, economia e società (509-100 a.C.)",N/D,Carocci,2026,"Il volume ricostruisce il ruolo dell'esercito romano come fattore di trasformazione politica, economica e sociale nella storia repubblicana. Lungi dall'essere soltanto un'istituzione militare, esso appare come una componente strutturale della vita della res publica: dalla formazione dei comizi centuriati fino all'impatto che lo spostamento di uomini e risorse durante le campagne militari ha avuto nel Mediterraneo. I diversi contributi esplorano i molteplici ambiti in cui la dimensione militare si intrecciava con quella civile: i rapporti tra esercito e assemblee popolari, il ruolo della violenza e della disciplina, le tecniche di finanziamento e la logistica, la condizione dei soldati e dei loro familiari, il peso della leva sulle comunità italiche e la mobilità umana stimolata dal servizio militare. Ne emerge il quadro di una società non militarista in senso stretto, ma che evolveva in stretta connessione con il suo esercito di cittadini e, con esso, la centralità del fattore militare nella costruzione dell'identità politica di Roma e nel processo che condusse alla creazione di un impero mediterraneo.",https://www.ibs.it/esercito-romano-in-eta-repubblicana-libro-vari/e/9788829034109
https://www.ibs.it/images/9788867233106_0_0_150_0_75.jpg,L'essenza della religione,Ludwig Feuerbach,SE,2026,"""L'affermazione che la religione è per l'uomo qualcosa di innato e naturale è falsa, se si fanno passare per religione in generale le idee e le rappresentazioni del teismo, e cioè della fede in Dio vera e propria, ma è perfettamente vera, se per religione non s'intende altro che il senso di dipendenza - il sentimento, o la coscienza, che l'uomo ha di non esistere, e di non poter esistere, senza un altro essere distinto da lui, e di non dovere a se stesso la propria esistenza. La religione in questo senso non è meno intrinseca e connaturata all'uomo di quanto lo sia la luce all'occhio, l'aria al polmone, il cibo allo stomaco. Religione significa riconoscere ciò che io sono, prenderne atto. Ma, anzitutto, io non sono un essere che possa esistere senza luce, senz'aria, senz'acqua, senza terra, senza cibo, indipendentemente dalla natura. Nell'animale e nell'uomo che è ancora vicino allo stato animale questa dipendenza è ancora incosciente, irriflessa; elevarla a coscienza, rappresentarla, riconoscerla, prenderne atto significa elevarsi alla religione. Così tutta la vita dipende dalla successione delle stagioni; ma solo l'uomo celebra questa successione in rappresentazioni drammatiche, in feste. Ma queste feste, che non esprimono e non rappresentano altro che il corso delle stagioni o le fasi lunari, sono le professioni religiose prime, più antiche, più autentiche e genuine dell'umanità"".",https://www.ibs.it/essenza-della-religione-libro-ludwig-feuerbach/e/9788867233106
https://www.ibs.it/images/9788806269395_0_0_150_0_75.jpg,L'ultimo operaio. Canto finale della grande fabbrica,Niccolò Zancan,Einaudi,2026,"L’ultimo operaio di Mirafiori sta per andare in pensione. L’ultimo che ha indossato la tuta blu, l’ultimo che ha visto l’Avvocato Agnelli e che ha tifato Juventus per riconoscenza. Non è più Cipputi, perché è un operaio ancora più disilluso e solo, essendo ormai uscito persino dalle parole del mondo. Se ne va in dissolvenza, testimone di un passaggio storico. Mirafiori era la più grande fabbrica d’Europa. Oggi restano 4080 operai addetti alla produzione, ma sono quasi sempre in cassa integrazione. Fissano il vuoto dai palazzi costruiti per loro, che si stanno spopolando come la città che li aveva accolti. Niccolò Zancan è dovuto andare via da Torino per mettere a fuoco le cose. Ed è dovuto tornare per trovare l’ultimo operaio e ascoltare la sua storia unica e fiera, prima che tutto questo mondo – novecentesco – svanisca dietro la curva del secolo.",https://www.ibs.it/ultimo-operaio-canto-finale-della-libro-niccolo-zancan/e/9788806269395
https://www.ibs.it/images/9788867184910_0_0_150_0_75.jpg,La città delle stelle. Autobiografia della prima donna a volare nello spazio,Valentina Tereškova,Red Star Press,2026,"Valentina Tereškova è stata la prima donna a viaggiare nello spazio, trascorrendo quasi tre giorni a pilotare il Vostok 6 nel 1963. Affettuosamente conosciuta come la «First Lady dello Spazio», Valentina Vladiminirovna “Valya” Tereškova è nata in un piccolo villaggio fuori Mosca per poi diventare operaia di assemblaggio in una fabbrica tessile e una paracadutista dilettante. Proprio le sue abilità nel paracadutismo hanno attirato l’attenzione del programma per cosmonauti sovietico ed è diventata una delle sole cinque donne candidate (su 400) a essere reclutate e l’unica a volare in orbita. Ha trascorso quasi tre giorni nello spazio, orbitando attorno alla Terra 48 volte. Durante questo singolo volo, ha registrato più tempo nello spazio rispetto ai tempi combinati di tutti gli astronauti americani che avevano volato prima di quella data. È diventata un’ispirazione per milioni di donne ed è stata designata «Eroe dell’Unione Sovietica». In questo libro è lei stessa a raccontare la sua storia in prima persona.",https://www.ibs.it/citta-delle-stelle-autobiografia-della-libro-valentina-tereskova/e/9788867184910
https://www.ibs.it/images/9788870432343_0_0_150_0_75.jpg,La fondazione della psicologia italiana nel Novecento. Saggi in memoria di Nino Dazzi,N/D,Edizioni Libreria Cortina Milano,2026,"I saggi raccolti in questo volume offrono una riflessione articolata sullo stato attuale della psicologia italiana, tracciando al contempo, a ritroso, il percorso che ha condotto alla sua configurazione odierna. Partendo da una fotografia delle diverse aree disciplinari che compongono oggi il panorama della formazione e della ricerca in psicologia, gli autori ne ripercorrono lo sviluppo con chiara sintesi, mettendo in luce il ruolo determinante che Nino Dazzi (professore emerito dell’Università “La Sapienza” di Roma, scomparso nel gennaio 2024) ha avuto nella loro evoluzione. Il volume testimonia non solo il contributo di Dazzi alla crescita della psicologia italiana in ambito accademico e professionale, ma anche il suo impegno nel favorirne l’apertura internazionale, promuovendo il dialogo con le correnti di ricerca più avanzate. Un aspetto cruciale della sua eredità culturale è stato il costante lavoro di integrazione tra settori inizialmente distanti, incoraggiando una visione interdisciplinare della psicologia.",https://www.ibs.it/fondazione-della-psicologia-italiana-nel-libro-vari/e/9788870432343
https://www.ibs.it/images/9788869738586_0_0_150_0_75.jpg,"La fregata Novara intorno al mondo. Un racconto di mare, di scienza, di imperi (1857-1859)","Guido Abbattista,Erica Grossi",Salerno Editrice,2026,"Nell'aprile del 1857 il veliero austriaco Novara salpa da Trieste per una lunga circumnavigazione del globo che durerà due anni e mezzo. È un'impresa pensata per affermare l'Impero asburgico tra le grandi potenze marittime occidentali, ma anche un viaggio animato da ambizioni scientifiche, culturali e conoscitive. Avvalendosi di testimonianze a stampa e inedite, il volume ricostruisce nel dettaglio lo svolgimento e gli esiti della spedizione, utilizzandola come una finestra attraverso cui osservare lo stato dei paesi visitati dalla fregata in un'epoca di imperialismo europeo in ascesa. Dallo sguardo insieme scientifico ed estetico, ma anche dai pregiudizi dei viaggiatori austriaci, emerge un quadro ricco e problematico delle società coloniali e delle culture incontrate lungo il percorso. Un racconto avvincente che mette in luce la mentalità eurocentrica dell'epoca e le aspirazioni enciclopediche e collezionistiche dell'Europa espansionista e positivista.",https://www.ibs.it/fregata-novara-intorno-al-mondo-libro-guido-abbattista-erica-grossi/e/9788869738586
https://www.ibs.it/images/9791280497406_0_0_150_0_75.jpg,La guerra per l’attenzione. Come non perderla,"Yves Marry,Florent Souillot",Edizioni Malamente,2026,"È in atto una guerra che ci fa passare la maggior parte del tempo davanti a uno schermo. Una guerra di cui siamo allo stesso tempo vittime e protagonisti quando reagiamo su Facebook, quando scorriamo il newsfeed di Instagram, quando giochiamo online a GTA, quando facciamo shopping su Temu o Shein… È la guerra che le più grandi aziende del pianeta combattono per catturare il nostro tempo cerebrale: la guerra per l’attenzione. Ci siamo in mezzo, e ne vediamo i danni, soprattutto per i più giovani: calo della concentrazione, disturbi del sonno, irritabilità, isolamento. Senza contare la minaccia ai legami sociali e l’accelerazione della catastrofe ecologica. L’attenzione è una risorsa preziosa, alla base della nostra libertà e del nostro benessere, che potrebbe scomparire se il suo sfruttamento – immensa fonte di profitti – non viene limitato. Ma i manuali sul “buon uso” del digitale non saranno sufficienti. Questo libro è un'arma per riconquistare collettivamente la nostra attenzione. Basato su un lavoro sul campo, illustra i meccanismi nascosti dell’economia dell’attenzione e avanza proposte concrete affinché la disconnessione apra la strada a una società conviviale ed ecologica.",https://www.ibs.it/guerra-per-attenzione-come-non-libro-yves-marry-florent-souillot/e/9791280497406
https://www.ibs.it/images/9788830464469_0_0_150_0_75.jpg,La leggenda del lupo Numero 8. Una grande storia d'amore e coraggio nel parco di Yellowstone,Rick McIntyre,Longanesi,2026,"Nel gennaio 1995, trentuno lupi provenienti dal Canada vengono reintrodotti nel Parco nazionale di Yellowstone, dove mancavano da decenni. Tra loro c'è il lupo numero 8, il più piccolo della cucciolata, apparentemente destinato a un futuro senza gloria. Invece proprio il minuto lupo grigio diventerà, contro ogni previsione, uno degli alfa più rispettati dello Yellowstone, padre modello, compagno leale e affettuoso, difensore impavido del branco. Alla luce del suo esempio crescerà il lupo numero 21, suo figlio adottivo, destinato a diventare uno dei leader più amati del parco che, con 8, scriverà una nuova pagina di storia naturalistica. Rick McIntyre, ranger che ha dedicato oltre quarant'anni allo studio dei lupi, ci porta con sé nei boschi di Yellowstone. Attraverso i suoi occhi assistiamo a un'epopea selvaggia intessuta di battaglie e rivalità tra branchi, cacce adrenaliniche, scontri con grizzly, sfide quotidiane per la sopravvivenza, ma anche momenti di gioco, calore familiare, intimità e affetto. Nella rievocazione di McIntyre i lupi si stagliano con la grandezza propria dei personaggi letterari, ci commuovono con i loro amori e le loro perdite, ci ispirano con i loro gesti di coraggio e lealtà. Le loro storie, capaci di illuminare come il miglior saggio naturalistico e di emozionare come un grande romanzo d'avventura, sono un'ode alla libertà che cambierà per sempre il nostro sguardo sulla natura.",https://www.ibs.it/leggenda-del-lupo-numero-8-libro-rick-mcintyre/e/9788830464469
https://www.ibs.it/images/9788864968957_0_0_150_0_75.jpg,La leggenda di Budda,Édouard Schuré,Tipheret,2026,"""La leggenda di Budda"" non è un trattato di indologia né un testo di erudizione accademica, ma un poema narrativo che trasfigura la vita di Siddharta in mito universale. In un'Europa segnata dal disincanto positivista e dalla febbre esoterica fin de siècle, Schuré restituisce la figura del principe indiano come eroe di compassione e rinuncia, specchio di un’umanità in cerca di salvezza oltre i confini del cristianesimo. Lontano dall’esattezza filologica, l’autore costruisce un racconto visionario e teatrale, in cui il giardino dorato, gli incontri con la sofferenza, le tentazioni e l’illuminazione sotto l’albero della bodhi diventano quadri di un dramma spirituale destinato al pubblico europeo. Il risultato è un testo che rivela più sull’Occidente che immagina l’Oriente che sull’Oriente stesso, e che proprio per questo conserva ancora oggi un fascino ambivalente: documento di desiderio e specchio delle inquietudini moderne. Questa nuova edizione, curata da Mauro Bonanno, offre al lettore una chiave critica per comprendere il senso storico e culturale dell’opera, collocandola tra la letteratura simbolista e la genealogia dell’orientalismo europeo.",https://www.ibs.it/leggenda-di-budda-libro-edouard-schure/e/9788864968957
https://www.ibs.it/images/9788804811435_0_0_150_0_75.jpg,"La lunghezza d'onda della felicità. Una storia di fisica quantistica, cambi di frequenza e rinascite personali",Gabriella Greison,Mondadori,2026,"Tutto parte da un’intuizione di Louis de Broglie, tra i più giovani creatori della fisica quantistica, premio Nobel nel 1929: l’idea che ogni particella abbia un’onda associata. Un’intuizione nata in solitudine, tra le stanze fredde di un palazzo parigino, e accolta inizialmente con scetticismo, ma che cambierà per sempre la fisica e il modo di pensare noi stessi. Perché quell’onda, oggi, è anche metafora della nostra esistenza. Lungo le pagine, si incrociano la storia del giovane de Broglie e quella di una donna di oggi che cerca nella fisica quantistica un modo per decifrare il caos del mondo e per riflettere sul significato della vita e sulla ricerca della felicità. È possibile vivere come un’onda? Significa fluire o significa perdersi? E se fossimo tutti fatti per oscillare tra due nature: razionali e poetiche, materiali e spirituali, corpuscoli e onde? Chi ha deciso che dobbiamo scegliere? E la coscienza che ruolo ha in tutto questo? Attraverso ricerche inedite, riflessioni esistenziali e viaggi reali (nei luoghi di de Broglie, nei laboratori, nell’intelletto), questo libro racconta la fisica quantistica come non è mai stata raccontata: non solo come scienza, ma come lente per guardare in modo nuovo l’esistenza. Perché la felicità, come una funzione d’onda, collassa solo quando la osservi. E nel momento in cui la fissi, smette di essere possibilità. Esiste finché resta libera.",https://www.ibs.it/lunghezza-d-onda-della-felicita-libro-gabriella-greison/e/9788804811435
https://www.ibs.it/images/9788815393609_0_0_150_0_75.jpg,La persuasione. Nuova ediz.,Nicoletta Cavazza,Il Mulino,2026,"Lo studio dei processi e dei fattori che influenzano il cambiamento degli atteggiamenti, delle opinioni e dei comportamenti individuali è uno dei campi di ricerca più approfonditi nella psicologia sociale. Un aspetto distintivo della persuasione è la sua natura intenzionale. Ciò è evidente quando un soggetto (venditore, candidato, genitore, medico, ecc.) si adopera affinché il bersaglio (cliente, elettore, figlio, paziente, ecc.) adotti un comportamento desiderato. In questa quarta edizione, rivista e aggiornata, vengono presentati sia i modelli teorici classici che le ricerche più recenti sull'argomento, oltre agli strumenti per valutare l'efficacia dei messaggi persuasivi. Inoltre, un capitolo più applicativo esamina il ruolo di internet nella persuasione politica e nella creazione di messaggi personalizzati in base al target.",https://www.ibs.it/persuasione-nuova-ediz-libro-nicoletta-cavazza/e/9788815393609
https://www.ibs.it/images/9788866940975_0_0_150_0_75.jpg,La resilienza nei cani. Per una gestione serena di conflitti e stress,Vanessa Engelstädter,Ricca Editore,2026,"Con un cane ogni giorno è un’avventura. Per molti è una fonte di gioia, ma non mancano i momenti che ci mettono alla prova o ci lasciano un senso di incertezza. Ti sei mai chiesto come reagisci in queste situazioni? Come puoi affrontare novità e imprevisti in modo che tu e il tuo cane ne usciate più forti, più sereni e ancora più uniti? Nel suo libro, Vanessa Engelstädter ti guida in un percorso pratico fatto di esercizi e riflessioni per sviluppare le abilità relazionali del tuo cane, rafforzare la sua capacità di adattamento, permetterti di agire con maggiore autonomia e consapevolezza e coltivare uno sguardo ottimista di fronte alle sfide quotidiane.",https://www.ibs.it/resilienza-nei-cani-per-gestione-libro-vanessa-engelstadter/e/9788866940975
https://www.ibs.it/images/9791281613256_0_0_150_0_75.jpg,La vera religione spiegata e difesa. Col saggio «Le porte dell’infinito sono sempre aperte» ispirato all’opera apologetica del P. Sertillanges O.P.,"Hyacinthe Sigismond Gerdil,Jaime Balmes y Urpià",Edizioni Radio Spada,2026,"L'opera raccoglie due testi classici del Cardinal Gerdil e di don Balmes, configurandosi come un manuale accessibile ma profondo per comprendere e difendere le verità della fede cattolica. Non è una semplice narrazione storica, ma una guida operativa che fornisce strumenti per rispondere alle obiezioni dei non cattolici (in particolare dei protestanti) e regole di prudenza per accostarsi ai misteri della fede. Può dirsi un ""anti-Assisi ’86 tascabile"", poiché mira a ribadire la verità del cattolicesimo rispetto ad altri culti, non solo confutando l'errore ma esponendo positivamente la dottrina. Il volume è completato da un saggio finale curato dalle Edizioni Radio Spada, ispirato a P. Sertillanges, che amplia l'orizzonte analizzando il rapporto tra scienze fisiche e realtà.",https://www.ibs.it/vera-religione-spiegata-difesa-col-libro-hyacinthe-sigismond-gerdil-jaime-balmes-y-urpia/e/9791281613256
https://www.ibs.it/images/9788806256517_0_0_150_0_75.jpg,Le idee e il potere. Il pensiero politico contemporaneo,"Stefano Petrucciani,Eleonora Piromalli",Einaudi,2026,"Questo volume illustra la storia del pensiero politico dall’inizio del Novecento a oggi, articolandola in tre parti. La prima affronta i conflitti ideologici che hanno segnato l’epoca della «guerra civile europea»: il dibattito nel socialismo su riforme e rivoluzione; le filosofie del totalitarismo, da Heidegger a Schmitt a Gentile; le grandi figure del pensiero liberale e democratico, da Croce a Kelsen, da Dewey a Schumpeter. La seconda parte analizza le innovazioni della teoria politica dopo la seconda guerra mondiale, negli anni in cui si affermano il laburismo, il riformismo socialdemocratico e il Welfare State. Il pensiero marxista si rinnova profondamente, con Sartre e con la Scuola di Francoforte. Negli Stati Uniti, la cultura politica si arricchisce dell’apporto degli europei sfuggiti al nazismo, come Leo Strauss e Hannah Arendt. La decolonizzazione feconda grandi esperienze intellettuali come quella di Frantz Fanon. La terza parte, infine, illustra le tendenze principali dell’epoca presente: la discussione su “Una teoria della giustizia” di John Rawls; la ricerca di una migliore democrazia, da Bobbio a Habermas; la critica del soggetto moderno nel pensiero radicale, da Foucault a Toni Negri; le teorie femministe e il pensiero della differenza.",https://www.ibs.it/idee-potere-pensiero-politico-contemporaneo-libro-stefano-petrucciani-eleonora-piromalli/e/9788806256517
https://www.ibs.it/images/9791255751120_0_0_150_0_75.jpg,Le infinite notti. Il mio anno d'insonnia,Samantha Harvey,NN Editore,2026,"Nel 2016 Samantha Harvey smette di dormire. L’insonnia l’aggredisce dopo la morte del cugino Paul, trovato senza vita nel suo appartamento, proprio quando nel Regno Unito si comincia a parlare di Brexit. In preda a un’inquietudine sottile e multiforme, le sue notti si dilatano: ore infinite passate a rovistare nei ricordi, in cerca di un indizio o di una pista da seguire, come una detective alle prese con un caso impossibile. Farmaci, integratori, podcast e diari della gratitudine: nulla sembra funzionare, e ogni fallimento la risucchia in un circolo vizioso in cui la paura di non dormire diventa essa stessa la causa dell’insonnia. Mentre ogni notte sfuma nel giorno successivo e il tempo prende una nuova consistenza, i pensieri si frammentano per poi ricomporsi in un’accorata dichiarazione d’amore per la vita e l’esperienza umana. Intrecciando diario, fiction e riflessioni sul linguaggio, la scienza e la memoria, ""Le infinite notti"" è una meditazione universale sul rapporto che ognuno di noi vive con il tempo, lo spazio e il proprio corpo. Luminosa, ironica e feroce, Samantha Harvey si cala nell’abisso di una notte senza fine per riemergerne carica di speranza e meraviglia di fronte alla nostra più intima fragilità, consapevole che al mondo nulla è immutabile.",https://www.ibs.it/infinite-notti-mio-anno-d-libro-samantha-harvey/e/9791255751120
https://www.ibs.it/images/9788858160862_0_0_150_0_75.jpg,Le ragioni del no. La posta in gioco nel referendum costituzionale,"Nello Rossi,Armando Spataro",Laterza,2026,"Due magistrati, con una lunga esperienza professionale, spiegano le ragioni del no e la posta in gioco in questo referendum. I sostenitori del sì faranno leva su questioni molto sentite dalla generalità dei cittadini: la lunghezza dei processi, i veri o presunti errori giudiziari, le responsabilità dei magistrati, i motivi del conflitto tra politica e magistratura. In realtà, la revisione costituzionale si occupa assai poco della giustizia italiana e punta a ridefinire, a tutto vantaggio del governo, l’equilibrio tra i poteri dello Stato rendendo la magistratura più debole. Se la riforma andrà in porto, l’attuale maggioranza di governo si sentirà incoraggiata a procedere con il premierato sulla via di una modifica in senso autoritario dello Stato.",https://www.ibs.it/ragioni-del-no-posta-in-libro-nello-rossi-armando-spataro/e/9788858160862
https://www.ibs.it/images/9788817181440_0_0_150_0_75.jpg,Le simmetrie nascoste. Perché la fisica è alle radici dell'intelligenza artificiale di oggi e di domani,Giorgio Parisi,Rizzoli,2026,"In questo libro, Parisi mostra il cammino che, a partire dalla nascita della fisica statistica nell'Ottocento, e dunque dall'introduzione della probabilità nelle leggi fisiche, ha condotto allo studio e alla descrizione matematica dei «comportamenti collettivi emergenti», quelli cioè che compaiono solo se il numero di agenti coinvolti (elettroni, molecole, neuroni, individui...) è elevato, e quindi non è possibile capirli guardando al comportamento dei singoli elementi. È l'ambito di fenomeni come la magnetizzazione dei vetri di spin, leghe metalliche composte per esempio da una piccola percentuale di ferro diluita in oro. Le scoperte di Parisi in un campo così lontano dall'esperienza comune non solo gli hanno fatto vincere il Nobel, ma hanno condotto allo sviluppo di tecniche fondamentali nel mondo di oggi, per l'ottimizzazione delle risorse, per la gestione delle reti, e soprattutto nell'intelligenza artificiale, dalle prime reti neurali ai Large Language Models e oltre, a cui sono dedicati gli ultimi capitoli del libro. Il racconto di Parisi è una dichiarazione di fiducia nella scienza pura, guidata dalla pura curiosità: è giusto, è bello affrontare problemi scientifici per il gusto di farlo, non per le presunte ricadute pratiche (che magari ci saranno lo stesso, per le vie più impreviste). Ma la sua fiducia non è cieca: le pagine finali esaminano i tanti rischi dell'intelligenza artificiale, a partire da quello, molto concreto, del monopolio, e indicano alcune possibili vie per una scienza e una tecnologia al servizio dell'umanità.",https://www.ibs.it/simmetrie-nascoste-perche-fisica-alle-libro-giorgio-parisi/e/9788817181440
https://www.ibs.it/images/9788836165117_0_0_150_0_75.jpg,Led Zeppelin. Il tuono e la fiamma del rock britannico,Guido Michelone,DIARKOS,2026,"Nel panorama musicale del XX secolo, poche band hanno lasciato un'impronta indelebile come i Led Zeppelin. Formatisi nel 1968, il gruppo britannico composto da Robert Plant, Jimmy Page, John Paul Jones e John Bonham ha rivoluzionato il rock fondendo blues, folk e hard rock in un suono unico e potente. Questo libro non solo ripercorre la storia – conosciuta e non – della band, ma ne analizza anche la discografia completa, esplorando le innovazioni musicali e le influenze che hanno reso ogni opera un capolavoro. Oltre alla musica, sempre al centro delle opere di Guido Michelone, lo storico della musica si sofferma sulle leggendarie esibizioni dal vivo, sulle reazioni di critica e pubblico, sulle parole dei protagonisti e sulle storie dietro le iconiche quanto misteriose copertine degli album. Ciò che ne emerge è un tributo sui generis alla band, un'opera imperdibile per fan e semplici appassionati che desiderano comprendere l'essenza e l'impatto di una delle formazioni più influenti della storia della musica.",https://www.ibs.it/led-zeppelin-tuono-fiamma-del-libro-guido-michelone/e/9788836165117
https://www.ibs.it/images/9788867239986_0_0_150_0_75.jpg,Lettere,"Marina Cvetaeva,Rainer Maria Rilke",SE,2026,"""Nel 1926, ancora ignaro della morte incombente, Rainer Maria Rilke indirizza, su invito di Boris Pasternak, una lettera a Marina Cvetaeva che accompagna i suoi ultimi due volumi di poesie. Della poetessa esule Rilke non conosce nulla; sa soltanto, attraverso Pasternak, che legge con grande ammirazione i suoi versi. La risposta non si fa attendere. Dall'esilio francese Cvetaeva risponde subito; e in tedesco, la lingua appresa dalla madre nella sua infanzia. E con una lettera d'amore. Alla quale Rilke, a sua volta, risponde con slancio. Senza mai incontrarsi, i due poeti vivono, da una lettera all'altra, la storia di un vero « amor di lontano», come quello cantato dai trovatori. Un'arcana frenesia sommuove le singole lettere, come se entrambi inconsapevolmente sapessero che il tempo del loro dialogo è fatalmente contato, prossimo a scadere."" (Pina De Luca e Amelia Valtolina)",https://www.ibs.it/lettere-libro-marina-cvetaeva-rainer-maria-rilke/e/9788867239986
https://www.ibs.it/images/9788804804871_0_0_150_0_75.jpg,"Lifestyle medicine. Più salute, più energia, più vita",Valerio Rosso,Mondadori,2026,"Potrà mai esistere una pillola miracolosa, da assumere ogni giorno, che riduce di oltre il 70% il rischio di sviluppare diabete di tipo 2, abbatte del 50% la probabilità di malattie cardiovascolari e ictus, diminuisce di almeno il 30% il rischio di tumori, quasi dimezza le possibilità di sviluppare sintomi di ansia e depressione e aumenta l'aspettativa di vita sana di ben dieci anni? Quanto sarebbe preziosa una medicina capace di fare tutto ciò senza effetti collaterali e senza rischi nascosti? Questo farmaco non solo esiste, ma è alla portata di tutti: si chiama ""stile di vita"". In un'epoca dominata dall'illusione delle soluzioni rapide e della medicina tecnologica, abbiamo dimenticato una verità fondamentale: la più potente strategia preventiva e terapeutica che l'essere umano ha da sempre a disposizione è costituita dalle sue scelte quotidiane. Lifestyle Medicine è il frutto di anni di studio del dottor Valerio Rosso e rappresenta un ribaltamento radicale di prospettiva in cui non servono rivoluzioni che stravolgono la nostra quotidianità, ma cambiamenti piccoli, reali e concreti, capaci di potenziare il nostro benessere. Questo è un percorso di riscoperta personale per individuare e modificare tutte quelle abitudini quotidiane che oggi, magari senza che noi ce ne accorgiamo, compromettono la nostra felicità. Cambiare stile di vita significa introdurre routine semplici, pratiche potenti, strategie efficaci, basate sulle evidenze scientifiche più recenti, per costruire i 7 pilastri fondamentali del benessere psicofisico: alimentazione, attività fisica, igiene del sonno, depotenziamento delle dipendenze, gestione dello stress, relazioni e socialità, ottimizzazione dell'ambiente. Perché vivere più a lungo è importante solo se viviamo meglio, diventando finalmente consapevoli che la chiave della nostra salute e del nostro benessere è nelle nostre mani.",https://www.ibs.it/lifestyle-medicine-piu-salute-piu-libro-valerio-rosso/e/9788804804871
https://www.ibs.it/images/9788850339549_0_0_150_0_75.jpg,"Lo sport è business, il business è sport. Una storia olimpica",Michael Payne,Apogeo,2026,"Dai salotti riservati del CIO ai grandi hotel di Mosca, dalle manovre mediatiche ai giochi di potere tra sponsor, governi e televisioni: Lo sport è business, il business è sport racconta cosa succede davvero dietro le quinte dello spettacolo sportivo più seguito al mondo, le Olimpiadi. Michael Payne - ex atleta nel circuito di Coppa del Mondo di sci freestyle, per vent’anni direttore marketing del Comitato Olimpico Internazionale - solleva il sipario su strategie globali, negoziazioni miliardarie e colpi di scena da spy story. Tra pagine che scorrono tutte d'un fiato si ritrovano Muhammad Ali che accende il braciere, la regina Elisabetta che si lancia (quasi) con James Bond, e i retroscena del contratto televisivo più ricco della storia.",https://www.ibs.it/sport-business-business-sport-storia-libro-michael-payne/e/9788850339549
https://www.ibs.it/images/9791259625762_0_0_150_0_75.jpg,Mafalda di Savoia. Il martirio di una principessa italiana,Gian Luca Barneschi,Cantagalli,2026,"28 agosto 1944. Ottantuno anni fa si compiva il martirio della principessa Mafalda di Savoia. La figlia di Vittorio Emanuele III, nonché moglie di Filippo, langravio d’Assia, moriva nel campo di concentramento di Buchenwald, dopo una serie di vicende crudelmente incredibili ed incredibilmente crudeli, conseguenti ai macroeventi storici dell’estate del 1943. Con un certosino lavoro di indagine archivistica, riflessione critica e contestualizzazione storiografica, Gian Luca Barneschi ricostruisce in queste pagine l’ultimo anno di vita di Mafalda di Savoia, gettando nuova luce, grazie alla scoperta di molti inediti, sui presupposti geopolitici e bellici e sui comportamenti incomprensibili, illogici e crudeli di chi è stato attore del martirio di Mafalda di Savoia: una principessa italiana uccisa molte volte e da molte persone. Il perverso accanirsi di eventi storici, criminalità, vigliaccheria ed egoismo sono le cause che hanno determinato lo sviluppo e la conclusione tragica della morte di Mafalda. Una tragedia nel cui svolgimento la realtà ha superato di gran lunga l’immaginazione.",https://www.ibs.it/mafalda-di-savoia-martirio-di-libro-gian-luca-barneschi/e/9791259625762
https://www.ibs.it/images/9788892785168_0_0_150_0_75.jpg,Marc quanto Vale. Nove volte campione: Márquez nella storia,Marco Piccari,Ultra,2026,"Quella del 2025 è la stagione MotoGp che riscrive la storia. Con il passaggio al team ufficiale Ducati, Marc Márquez diventa il cavaliere rosso e compie l’impresa: si laurea campione del mondo per la nona volta, eguagliando Valentino Rossi e lasciando un segno indelebile nella leggenda del motociclismo. Marco Piccari ci racconta con passione, emozione e competenza ogni gara di questo straordinario cammino, tra sorpassi impossibili, cadute sfiorate e trionfi che profumano di rivincita dopo le terribili cadute del 2020 e del 2022 che avevano fermato la cavalcata di Marc verso le grandi imprese. Una stagione unica, piena di numeri record e dichiarazioni iconiche, un grande ritorno alla gloria dopo i terribili incidenti in cui è stato coinvolto quello che è indubbiamente uno dei piloti più forti della storia della MotoGp, e che con i colori della Ducati ha finalmente fatto suo il cuore dei tifosi e il giudizio della critica. Ora il mondo può chiederselo e darsi la risposta senza esitazioni: Marc quanto Vale. Un duello ai massimi livelli di sempre, che divide ma allo stesso tempo mette a confronto il talento di due grandissimi piloti.",https://www.ibs.it/marc-quanto-vale-nove-volte-libro-marco-piccari/e/9788892785168
https://www.ibs.it/images/9788829030446_0_0_150_0_75.jpg,Matematica per il fiorire dell'essere umano. Con le riflessioni di Christopher Jackson,Francis Su,Carocci,2026,"Una società senza amore per la matematica è simile a una città senza concerti, parchi o musei. Il volume parte da questo profondo convincimento e ci accompagna in un viaggio attraverso le aspirazioni umane che sono alla radice della matematica come parte della cultura. Il lettore – anche e particolarmente chi ha avuto esperienze negative a scuola o associa la matematica a freddi e noiosi calcoli – è portato così a comprendere in prima persona come ogni essere umano possa vivere a modo suo momenti di esperienza matematica. A questo scopo l'autore offre un cambio di prospettiva: la matematica di sicuro “serve”, ed è nata anche dalle azioni concrete degli esseri umani, eppure essa è intimamente legata alla ricerca della bellezza e della verità, alla curiosità, all'impegno e al coraggio, allo spirito giocoso e all'immaginazione. Per questo motivo, essa è da sempre uno spazio per il fiorire dell'essere umano, per il “vivere bene”, e l'obiettivo dovrebbe essere non avvilirla asservendone lo studio a scopi lucrativi e pratici.",https://www.ibs.it/matematica-per-fiorire-dell-essere-libro-francis-su/e/9788829030446
https://www.ibs.it/images/9791259561954_0_0_150_0_75.jpg,Medici a Bologna,"Stefano Scioli,Marco Veglia",Persiani,2026,"Prosegue – nella nuova serie della collana di Medical Humanities – la pubblicazione di studi dedicati a figure di medici che a Bologna hanno proficuamente operato, in veste clinica e/o didattica. Lungo questa linea d’interessi, il presente volume, nato da una serie di pubblici incontri svolti - nel 2024 - presso la prestigiosa Sala Vasari dell'Istituto Ortopedico Rizzoli, desidera offrire indagini meticolose su alcuni celebri medici, come Andrea Vesalio, che, con il suo alto magistero, ebbe lunga – e discussa – eco nei secoli, costituendo un capitolo fondamentale di Storia della medicina, Francesco Rizzoli impegnato – assiduamente – nella chirurgia ottocentesca non solo bolognese, sino a Bartolo Nigrisoli, che seppe condividere, dal suo campo d’azione professionale, un preclaro insegnamento alla libertà.",https://www.ibs.it/medici-a-bologna-libro-stefano-scioli-marco-veglia/e/9791259561954
https://www.ibs.it/images/9788816419575_0_0_150_0_75.jpg,Meditazioni e preghiere,John Henry Newman,Jaca Book,2026,"«Anche se foste un apostolo della Chiesa o un profeta, non potreste fare di più di quello che fate con la potenza della preghiera» (John Henry Newman). Stese di getto in varie occasioni secondo la sua abitudine di tenere traccia scritta dei propri pensieri, le meditazioni e le preghiere di Newman non possiedono né l’elaborata struttura concettuale e argomentativa né lo stile delle sue opere destinate al pubblico, ma la forma semplice, immediata e intensa mostra con forse maggiore evidenza la sua straordinaria personalità.",https://www.ibs.it/meditazioni-preghiere-libro-john-henry-newman/e/9788816419575
https://www.ibs.it/images/9788845427619_0_0_150_0_75.jpg,"Menopausa in salute. Le strategie per risolvere ogni sintomo, dalle vampate alla caduta dei capelli",Raffaela Di Pace,Sonzogno,2026,"Nel 2030 più di un ottavo della popolazione della Terra sarà formato da donne in menopausa, 1 miliardo e 200 milioni. È un fatto nuovo per l’umanità. Fino ai primi del Novecento solo una minoranza di Sapiens sopravviveva così a lungo. Oggi invece una larga schiera di persone si trova ad affrontare i cambiamenti del corpo e la necessità di adattarsi a un equilibrio diverso. La ginecologa Raffaela Di Pace, esperta di fisiopatologia della menopausa, invita le donne a non subire i disturbi che conseguono alla caduta dei livelli ormonali: aumento di peso, insonnia, vampate, capelli che si diradano, vuoti di memoria, sbalzi d’umore e secchezza vaginale. Ci sono rimedi che vanno dalla terapia ormonale sostitutiva ad alcuni tipi di farmaci e integratori non ormonali per ridurre i fastidi ma anche i rischi di osteoporosi, di disturbi cardiovascolari e di obesità. Ancora troppe donne rinunciano a curarsi e si intristiscono, perché percepiscono la fine dell’età fertile come la fine della piena salute e della femminilità. Eppure, è probabile che abbiano dinanzi a loro una trentina e passa di anni di vita ed è giusto che li attraversino con pienezza e senza acciacchi, che stiano bene sempre. La rivoluzione femminile non può non abbracciare questo aspetto dell’esistenza: la metà dell’umanità ha il diritto di conoscere i trattamenti contro la sofferenza e i sintomi spiacevoli.",https://www.ibs.it/menopausa-in-salute-strategie-per-libro-raffaela-di-pace/e/9788845427619
https://www.ibs.it/images/9788806272425_0_0_150_0_75.jpg,Mi rifiuto di obbedire. Preferisco vivere e uccidere la guerra,Jean Giono,Einaudi,2026,"«Attorno a noi troppi ex pacifisti hanno obbedito, obbediscono, seguono pian piano i grandi movimenti, con stendardi strepitanti e fumo, camminano sui sentieri che portano agli eserciti e alle battaglie. Mi rifiuto di seguirli. Mi rifiuto di obbedire». Un inno contro il militarismo, la guerra, l’asservimento allo Stato, contro le efferate strategie di chi manda al massacro giovani in divisa. Un classico imprescindibile del pacifismo. «Quella di Giono è una prosa violenta, irriducibile, da esteta armato dei gloriosi anni Trenta, ma armato solo della sua rivolta» (Dalla postfazione di Giuliano Ferrara). Questo pamphlet del 1937 è composto da due testi esemplari del pacifismo radicale di Giono. Il primo, “Non posso dimenticare” – in parte appassionata e lucida invettiva contro le presunte ragioni che stanno dietro i conflitti tra gli Stati, in parte viscerale difesa della renitenza alla leva e del rifiuto di usare le armi – si conclude con un accorato ricordo dei tanti compagni perduti dallo scrittore nel corso del massacro del ’14-18. Il secondo raccoglie quattro capitoli inediti del romanzo “Le grand troupeau”. Qui il grande scrittore francese mette in scena, con il suo stile epico e popolare, le paure, i drammi, le crisi di coscienza di un gruppo di soldati trascinati nella spirale della Grande Guerra.",https://www.ibs.it/mi-rifiuto-di-obbedire-preferisco-libro-jean-giono/e/9788806272425
https://www.ibs.it/images/9791280852502_0_0_150_0_75.jpg,Micromega (2026). Vol. 1: Dei delitti e delle pene. Carcere e penalità nel XXI secolo,N/D,MicroMega,2026,"Che cosa significa punire? Quali comportamenti meritano di essere affidati alla sfera del penale in uno Stato di diritto? È pensabile abolire il carcere? In un tempo in cui le destre al governo ampliano il catalogo dei reati fino a criminalizzare povertà, dissenso e migrazione, MicroMega dedica un volume monografico a uno dei grandi rimossi del nostro presente: il carcere, interrogando con rigore l'idea stessa di pena e il suo senso all'interno delle società democratiche contemporanee. Con interventi fra gli altri di: Gherardo Colombo, Paola di Nicola Travaglini, Andrea Pugiotto, Giorgia Serughetti, Stefano Anastasia, Valeria Verdolini, Luigi Ferrajoli, Lucia Castellano, Luigi Manconi, Ilaria Cucchi, Silvia Albano.",https://www.ibs.it/micromega-2026-vol-1-dei-libro-vari/e/9791280852502
https://www.ibs.it/images/9791223801536_0_0_150_0_75.jpg,Missione impossibile. Il superconsulente che tentò di salvare il suo Paese,Sergio Luciano,Piemme,2026,"Com'è possibile che il Venezuela, il Paese con le più grandi riserve petrolifere al mondo, sia diventato uno dei più poveri e affamati? La risposta probabilmente è racchiusa in queste pagine, nell'analisi lucida dell'autore e nella testimonianza di un insider d'eccezione, Baldo Sansó, imprenditore italo-venezuelano e superconsulente del ministero dell'Energia e del Petrolio durante l'era Chávez, in seguito diffamato, come spesso capita a chi critica i regimi totalitari, da campagne stampa ad hoc. Dall'età dell'oro del «Patto di Punto Fijo», quando Caracas brillava di modernità e speranze, fino al collasso sociale ed economico degli ultimi decenni, questo libro ricostruisce la parabola di un Paese che ha vissuto tutte le fasi dell'illusione e della rovina: il benessere petrolifero degli anni Settanta, la crisi del Viernes Negro del 1983, la «década perdida» dominata da austerità e corruzione, il trauma del Caracazo e infine l'avvento del chavismo, tra utopia rivoluzionaria e fallimento dello Stato. Strisciante, nell'ombra, la «malattia olandese», l'incapacità di un'economia basata su una sola risorsa - il petrolio - di generare sviluppo sostenibile.",https://www.ibs.it/missione-impossibile-superconsulente-che-tento-libro-sergio-luciano/e/9791223801536
https://www.ibs.it/images/9788867239993_0_0_150_0_75.jpg,"Mistica orientale, mistica occidentale",Rudolf Otto,SE,2026,"“Il libro che qui presentiamo è del 1926. È il primo grande studio pubblicato da Rudolf Otto dopo il suo capolavoro, Das Heilige (Il sacro), apparso nel 1917, e la applicazione forse più interessante delle idee in esso contenute. […] Il libro analizza e confronta il pensiero di due grandissime figure della storia della filosofia e delle religioni, Eckhart e Śankara, maestro quest’ultimo della advaita (non-dualità) e del «puro Vedānta», commentatore prestigioso delle Upanishad e della Gītā, artefice della rinascita del brahmanesimo nell’India dell’VIII secolo. Il parallelismo tra i due maestri appare davvero sorprendente e – non potendosi assolutamente parlare di reciproci influssi – mostra la effettiva convergenza e la strutturale omogeneità della più profonda esperienza filosofico-religiosa. Anche se i due maestri mantengono un preciso legame con le loro rispettive tradizioni – e questo segna, in ultima analisi, la loro differenza specifica –, i motivi principali e la ispirazione di fondo sono identici e si esprimono spesso in formule identiche.” (Dallo scritto di Marco Vannini)",https://www.ibs.it/mistica-orientale-mistica-occidentale-libro-rudolf-otto/e/9788867239993
https://www.ibs.it/images/9788893665551_0_0_150_0_75.jpg,"Mistici, spirituali e alchimisti del XVI secolo tedesco",Alexandre Koyré,Le Lettere,2026,"Quattro capitoli di «filosofia della religione», quattro trainanti profili di mistici, spirituali e alchimisti tratteggiati con impareggiabile perizia dal più grande storico e filosofo della scienza del Novecento. Tradotto per la prima volta in italiano, e accompagnato da un ampio saggio introduttivo, il penetrante volume di Koyré rappresenta un apporto essenziale per la determinazione storiografica e teoretica del «pensiero religioso liberale», che viene qui fissato nel suo momento originario, come risposta alla crisi religiosa del XVI secolo, durante l’esodo dalle grandi Chiese europee favorito dal rinnovamento della coscienza morale generato dalla Riforma e dall’Umanesimo erasmiano. Caspar Schwenckfeld, Sebastian Franck, Paracelso e Valentin Weigel – questi i protagonisti dei “medaglioni” koyreani – hanno rivestito, in questo senso, un ruolo fondamentale nel difficile attingimento del principio di libertà, opposto con coraggio al principio confessionale. Il ruolo giocato dalla tradizione mistica, nell’audace e pionieristico collegamento, sottolineato da Koyré, che la stringe all’incipiente rivoluzione scientifica e alla più avanzata riflessione filosofica, suggerisce una lettura nuova, e per certi versi inedita, della costruzione dell’interminabile modernità nella quale ancora siamo, offrendo al lettore un contributo alla storia della cultura che è anche contributo a una più profonda intelligenza del suo presente.",https://www.ibs.it/mistici-spirituali-alchimisti-del-xvi-libro-alexandre-koyre/e/9788893665551
https://www.ibs.it/images/9788867584116_0_0_150_0_75.jpg,Nathan il saggio,Gotthold Ephraim Lessing,Edimedia (Firenze),2026,"Ambientato nella Gerusalemme delle crociate, il dramma mette in scena l'incontro fra tre grandi tradizioni religiose – ebraismo, cristianesimo e islam – attraverso la figura di Nathan, mercante ebreo di straordinaria saggezza e umanità. Al cuore dell'opera si trova la celebre parabola dei tre anelli, una delle più potenti allegorie della tolleranza mai scritte: nessuna fede può pretendere il monopolio della verità, e solo l'agire giusto e compassionevole dell'uomo testimonia il valore autentico della propria religione. Lessing, con straordinaria modernità, smaschera i pregiudizi, rifiuta il fanatismo e invita il lettore a superare i confini confessionali per scoprire un comune terreno etico e spirituale. Nathan il saggio non è soltanto un appello alla tolleranza religiosa, ma anche una meditazione universale sulla dignità dell'uomo e sulla necessità del dialogo. In un'epoca segnata da conflitti e divisioni, Lessing offre un messaggio limpido: la vera saggezza nasce dall'empatia, dalla capacità di riconoscere nell'altro un fratello.",https://www.ibs.it/nathan-saggio-libro-gotthold-ephraim-lessing/e/9788867584116
https://www.ibs.it/images/9789493424883_0_0_150_0_75.jpg,Nato nel 1986. Italia 1986-2003. I miei primi 18 anni,N/D,TDM Publishing,2026,"Centinaia di ricordi felici, tristi e spesso divertenti: i tuoi cartoni animati preferiti, i marchi di moda, le prime volte al cinema o le tendenze del momento. In questo libro troverai le stelle dello sport, del teatro, della musica, del cinema e della televisione che hanno illuminato le nostre vite. Ti ricordi? La caduta del Muro di Berlino, l’ultimo lampo di Boris Becker a Wimbledon, il Telepass semplifica la vita di pendolari e vacanzieri, il fax è il più diffuso strumento di trasmissione, il Game Boy, Mike Bongiorno e La ruota della fortuna, Vasco Rossi pubblica Liberi Liberi, uno dei suoi manifesti. Il tuo viaggio nel tempo si conclude con una selezione di 10 canzoni indimenticabili per ogni anno, pronte per essere ascoltate su Spotify. Scansiona il codice e lasciati trasportare dalla musica che ha segnato una generazione!",https://www.ibs.it/nato-nel-1986-italia-1986-libro-vari/e/9789493424883
https://www.ibs.it/images/9791254782408_0_0_150_0_75.jpg,Nel nome del male,Ernesto Zucchini,Fede & Cultura,2026,"Che volto ha oggi il male? Non è più soltanto il demonio delle antiche leggende o il satana delle scritture, ma assume maschere nuove, seducenti, tecnologiche. Dalle sette sataniche alla neo-stregoneria, dai culti neopagani fino alle promesse transumaniste di immortalità artificiale, il male si reinventa e conquista terreno. Don Ernesto Zucchini accompagna il lettore in un viaggio inquietante attraverso i luoghi e le ideologie che sfidano dio e l'uomo, smascherando l'inganno che si cela dietro a pratiche, mode e visioni che promettono libertà e potere ma nascondono schiavitù e disperazione. Un libro che non si limita a descrivere, ma chiama a scegliere: tra la luce e le tenebre, tra l'amore che salva e l'odio che divora.",https://www.ibs.it/nel-nome-del-male-libro-ernesto-zucchini/e/9791254782408
https://www.ibs.it/images/9788817200424_0_0_150_0_75.jpg,Niente e così sia,Oriana Fallaci,Rizzoli,2026,"""La vita cos'è?"" Alla vigilia della partenza per il Vietnam come inviata de ""L'Europeo"" nel 1967 Oriana Fallaci dice alla sorellina Elisabetta che ""la vita è il tempo che passa tra il momento in cui si nasce e il momento in cui si muore"". La risposta però non la convince e l'interrogativo la accompagnerà nel viaggio. Arrivata a Saigon, Fallaci si trova immersa in un'atmosfera surreale, e giorno dopo giorno annota nel suo diario le vicende di una guerra la cui insensatezza durerà vent'anni. Bombardamenti, massacri che superano qualsiasi limite etico, le oscure confessioni dei soldati: dalla battaglia di Dak To all'offensiva del Tet, fino all'assedio della capitale vietnamita, Oriana racconta gli orrori del conflitto, descrivendo la crudeltà che la circonda in pagine struggenti e memorabili. Quando, dopo un anno, Fallaci torna in Toscana e ritrova la piccola Elisabetta, ha elaborato una risposta soddisfacente. ""La vita è una condanna a morte. E proprio perché siamo condannati a morte bisogna attraversarla bene, riempirla senza sprecare un passo, senza temer di sbagliare, di romperci noi che siamo uomini, né angeli né bestie, ma uomini.""",https://www.ibs.it/niente-cosi-sia-libro-oriana-fallaci/e/9788817200424
https://www.ibs.it/images/9788834019283_0_0_150_0_75.jpg,"Non cercare di diventare un buddha. La pratica zen, qui e ora",Ian Myozan Kilroy,Astrolabio Ubaldini,2026,"L’essenza dello Zen si manifesta nella concretezza dell’esperienza ordinaria, nel momento presente e nel luogo in cui ci si trova. Non serve allontanarsi da dove si è e andare alla ricerca di mete irraggiungibili: lo zazen è come viaggiare rimanendo esattamente dove si è e la verità può essere trovata nel mondo che ci circonda, nella vita ordinaria. Nel racconto di Kilroy, l’esperienza personale come praticante e monaco della tradizione Sōtō si intreccia con una chiara esposizione dei principi dello zazen, la meditazione da seduti, e con una riflessione profonda sugli aspetti rituali e comunitari di questa pratica. La vita nel sangha è il fulcro della narrazione, perché è ciò che sostiene e accompagna la pratica del singolo. Alle sfide che derivano dal percorso di radicamento del buddhismo in Occidente Kilroy risponde tracciando i lineamenti di uno Zen che emerga nella lingua, nelle tradizioni e nel contesto sociale in cui si trova: la dimostrazione che lo zazen è per chiunque, in ogni tempo e luogo, e che il più profondo significato della vita è la vita stessa.",https://www.ibs.it/non-cercare-di-diventare-buddha-libro-ian-myozan-kilroy/e/9788834019283
https://www.ibs.it/images/9788829033980_0_0_150_0_75.jpg,Oceano futuro. Come sono cambiati i mari e come cambieranno le nostre vite,Roberto Danovaro,Carocci,2026,"Gli oceani influenzano il clima, ci offrono cibo e materie prime, producono l'ossigeno che respiriamo… la nostra vita è strettamente legata a essi. Ma in soli 150 anni l'attività dell'uomo li ha cambiati come mai prima. Quale sarà il loro destino? Che futuro ci attende? Cosa mangeremo nel 2050? Unendo storia, scienza e attualità, il volume ripercorre quattro miliardi di anni di storia del mare in un viaggio che parte dalla preistoria e dalle civiltà antiche e, attraverso le scoperte scientifiche e le esplorazioni, arriva a immaginare gli oceani dei prossimi decenni e secoli. Questo libro ci fa comprendere quanto abbiamo perso, e ci presenta l'oceano del futuro, spiegando quanto possiamo ancora fare per salvare il nostro “gigante blu”.",https://www.ibs.it/oceano-futuro-come-sono-cambiati-libro-roberto-danovaro/e/9788829033980
https://www.ibs.it/images/9788845940576_0_0_150_0_75.jpg,Ombre folli. Lettere 1927-1938,"Joseph Roth,Stefan Zweig",Adelphi,2026,"Quando, nel settembre del 1927, Joseph Roth ringrazia Stefan Zweig della cordiale accoglienza riservata a uno dei suoi libri, nulla lascia presagire che il loro rapporto possa tramutarsi in qualcosa di più di un garbato scambio di cortesie fra letterati. Sono entrambi ebrei, entrambi scrittori, ma tutto li separa: di tredici anni più anziano, Zweig gode di una fama internazionale di cui mal sopporta l'onere e le responsabilità: «Meglio essere dimenticati che diventare un marchio» confessa; Roth, che il successo comincerà a conoscerlo solo nei primi anni Trenta grazie aGiobbe e La Marcia di Radetzky, si dibatte affannosamente per non soccombere alle ristrettezze economiche, al nomadismo impostogli dalla sua innata irrequietezza e a una pulsione autodistruttiva di cui è dolorosamente consapevole. Come per miracolo, dalla reciproca ammirazione scaturisce un'amicizia ardente, e tragica, testimoniata da questa corrispondenza, fra le più alte del Novecento. All'angoscia di Roth, che solo nell'alcol sembra trovare requie, ai suoi scatti di collera, alle sue ricorrenti richieste di denaro, alla sua urgenza espressiva – che nasce dal desiderio di perdersi indestini inventati –, Zweig risponde con pacata fermezza, con quell'«armonia» che è uno dei tratti della sua bontà, senza mai lesinare aiuti e incoraggiamenti. Mentre Roth, che del nazionalsocialismo ha subito presagito le atroci conseguenze, vorrebbe scuotere la mansuetudine e la saggezza dell'amico, indurlo a un'intransigenza più che mai necessaria nell'«ora infernale, quando la bestia viene incoronata e riceve l'unzione». Ma i contrasti, anche accesi, non intaccheranno un legame indefettibile, come dovrà riconoscere nel 1937 anche il più misurato e ponderato Zweig: «contro di me Lei può fare tutto quello che vuole, può disprezzarmi, può attaccarmi in privato o in pubblico, non potrà impedire che io provi per Lei un amore infelice, un amore che soffre per le Sue sofferenze». Postfazione di Heinz Lunzer.",https://www.ibs.it/ombre-folli-lettere-1927-1938-libro-joseph-roth-stefan-zweig/e/9788845940576
https://www.ibs.it/images/9791281410763_0_0_150_0_75.jpg,Patologia e biochimica clinica. Concorso per specializzazioni di area sanitaria non medica. Con software di simulazione,"Teresa Baldoni,Denise D'Orio",Edises professionale,2026,"Il volume contiene una raccolta di quesiti per la preparazione al concorso per l'accesso alle Scuole di specializzazione di Area Sanitaria non medica in Patologia e Biochimica clinica. Il libro, suddiviso per argomenti, contiene anche prove ufficiali assegnate negli ultimi anni. In calce a ciascun capitolo sono riportate risposte commentate di alcuni quiz (con un breve cenno teorico), per il ripasso delle conoscenze acquisite; per altri quesiti è indicata la sola risposta esatta. Il volume è suddiviso in Parti: Parte I: Biochimica clinica; Parte II: Patologia clinica; Parte III: Elementi di Microbiologia e Virologia; Parte IV: Medicina generale.",https://www.ibs.it/patologia-biochimica-clinica-concorso-per-libro-teresa-baldoni-denise-d-orio/e/9791281410763
https://www.ibs.it/images/9791255431268_0_0_150_0_75.jpg,Perché NO. Guida al referendum su magistratura e politica in poche e semplici parole,Marco Travaglio,PaperFIRST,2026,"“Quella che è presentata subdolamente come la riforma della giustizia è tutt’altra cosa: una rivalsa di certa politica contro certa magistratura per spostare gli equilibri costituzionali a favore dell’impunità della prima e a danno dell'autonomia dell’indipendenza della seconda” (Gustavo Zagrebelsky). “Il pm separato dal giudice sarà meno imparziale, più interessato ad accusare che a cercare la verità. Il lavoro del Csm lo faranno tre organismi, con un enorme e inutile aumento delle spese. Il sorteggio vale solo per i magistrati: i politici continueranno a scegliersi chi vogliono. E tutte le ragioni del Sì sono bugie smentite dai dati. Per questo dobbiamo votare No” (Marco Travaglio). “Fino a 24 ore dal referendum, dirò No a questa controriforma che apre la strada al controllo del governo sul pm. Non è una battaglia di categoria, ma di democrazia. Perché per noi magistrati dal lato pratico non cambia nulla: ciò che cambia, e in peggio, è il servizio giustizia per i cittadini” (Nicola Gratteri).",https://www.ibs.it/perche-no-guida-al-referendum-libro-marco-travaglio/e/9791255431268
https://www.ibs.it/images/9791256146727_0_0_150_0_75.jpg,Perché il cervello ha bisogno di amici. Come la socialità modella la nostra mente,Ben Rein,Castelvecchi,2026,"Facciamo tutto da uno schermo: lavoriamo, chattiamo, ordiniamo la cena. Ma basta scambiare due parole con qualcuno e improvvisamente ci sentiamo più vivi. Perché? Cosa scatta nel cervello in quei pochi secondi? Com’è possibile che un incontro casuale cambi l’intera giornata più di un caffè o di una sessione di meditazione? Ben Rein, neuroscienziato e divulgatore, parte da scene quotidiane – semplici, familiari, ma che nascondono più scienza di quanto sembri – per mostrarci una verità sorprendente: il nostro cervello funziona meglio quando non lo lasciamo solo. Si è evoluto per vivere in relazione e, ogni volta che ridiamo, raccontiamo qualcosa o ascoltiamo qualcuno, dentro di noi si attivano sistemi di ricompensa, ormoni e reti neurali che regolano il nostro benessere. Ogni interazione lascia una traccia concreta nel nostro organismo: abbassa lo stress, migliora l’umore, rafforza la memoria e influenza perfino la nostra aspettativa di vita. Attraverso esperimenti curiosi, storie di laboratorio e uno stile limpido e frizzante, Rein descrive come amicizie e animali, incontri fugaci e sostanze psicoattive modificano il nostro stato cognitivo. E rivela un «mondo post-interazione» – tra isolamento, schermi e routine sempre più solitarie – che ci impedisce di vedere la socialità per ciò che è: un bisogno biologico, importante quanto dormire bene o mangiare in modo sano.",https://www.ibs.it/perche-cervello-ha-bisogno-di-libro-ben-rein/e/9791256146727
https://www.ibs.it/images/9788804815310_0_0_150_0_75.jpg,Prendetevi la luna. Un dialogo tra generazioni,Paolo Crepet,Mondadori,2026,"«Prendetevi la luna» non è un consiglio, ma una suggestione. Non vale solo nei momenti difficili, ma anche in quelli di gioia, o quando si tende più alla rassegnazione che all'esaltazione. La luna è lì apposta, scompare e ricompare proprio perché se ci fosse sempre sarebbe banale. Funziona come il desiderio, che implica il cercar le stelle proprio quando non ci sono o si teme siano nascoste da qualche parte dell'universo. Oggi più che mai siamo catturati dal presente e ce lo siamo fatti bastare, forse atterriti per ciò che potrebbe essere alle porte o per sazietà di quanto possediamo. La famiglia fatica nella propria funzione autorevole, la scuola è inzuppata di burocrazia e impermeabile al cambiamento, l'attenzione per l'ambiente, tentando di garantire un futuro benefico, rischia di colpire la bellezza, mentre le tecnologie disegnano un mondo di relazioni mute e asservite a nuovi ordini categorici. È come se il futuro proponesse messaggi controversi invece che rassicuranti. Eppure, non sono gli eventi che ci stanno cambiando, ma noi che cambiamo gli eventi. Inseguire un orizzonte, non conquistarlo, questo è il senso di pensare e di scrivere. E oggi c'è proprio bisogno di cercare qualcosa di nuovo. Non tutti ci provano, né sentono quest'obbligo. Si combattono guerre terribili, eppure è più preoccupante ciò che non fa rumore e che si annida in tante anime persuadendole ad arroccarsi, a difendersi chiudendo l'uscio di casa. Girano spacciatori di comodità, allettano i pensieri di molta gente. In questo libro, Paolo Crepet torna sui temi a lui più cari, l'educazione, la scuola, la famiglia, con un intento chiaro: fornire uno strumento per orientarsi oltre la coltre di nubi che oscurano la luna, ovvero la speranza. Per questo dice ai giovani e anche a chi non lo è più: prendetevi la luna. Ognuno la sua, ovviamente.",https://www.ibs.it/prendetevi-luna-dialogo-tra-generazioni-libro-paolo-crepet/e/9788804815310
https://www.ibs.it/images/9788804812050_0_0_150_0_75.jpg,Prima di Roma. Storia dell'Italia da Enea ad Annibale,"Valerio Massimo Manfredi,Luigi Malnati",Mondadori,2026,"Scrivere una storia d’Italia prima che Cesare passasse il Rubicone e Augusto realizzasse la pax romana può sembrare un azzardo. In realtà, molto ci sarebbe da dire su questi secoli poco esplorati, ricchi di testimonianze che riecheggiano ancora oggi, dalle leggende su Enea e Diomede, alle gesta di Annibale, protagonista dell’ultimo disperato tentativo di fermare l’avanzata romana. Valerio Massimo Manfredi e Luigi Malnati rievocano la Storia dei popoli italici e delle loro imprese mediterranee, con un approccio sia da storici dell’antichità che da scrupolosi archeologi.",https://www.ibs.it/prima-di-roma-storia-dell-libro-valerio-massimo-manfredi-luigi-malnati/e/9788804812050
https://www.ibs.it/images/9788822799593_0_0_150_0_75.jpg,Psicoballe. Una guida sui falsi miti psicologici ai tempi del social,Joe Nucci,Newton Compton Editori,2026,"I ciarlatani sono di tendenza sui social media. Ecco come riconoscere bugie e disinformazioni. Non farti condizionare dagli esperti improvvisati del web. Scopri come migliorare davvero il tuo benessere mentale. Autodiagnosi infondate, etichette appiccicate a chiunque senza alcuna prova, video virali che suggeriscono che se ci si distrae facilmente si ha l'ADHD, che l'ex ragazzo prepotente non può che essere “narcisista” e quello che invece ti riempie di attenzioni sta facendo “love bombing”: da tempo sui social media si è scatenata un'epidemia di disinformazione sui temi psicologici. Troppe persone vengono incoraggiate a prendere decisioni affrettate e controproducenti dietro il pretesto della “cura di sé”. In questo libro lo psicoterapeuta Joe Nucci sfata la maggior parte dei miti della psicologia da social, spiegando con un linguaggio diretto e accessibile che non tutti hanno bisogno di andare in terapia, che non sempre ci si deve fidare ciecamente dei propri sentimenti e che non necessariamente la psicoterapia è l'unico modo per migliorare il proprio benessere mentale.",https://www.ibs.it/psicoballe-guida-sui-falsi-miti-libro-joe-nucci/e/9788822799593
https://www.ibs.it/images/9788838612978_0_0_150_0_75.jpg,Psicologia nel ciclo di vita. Un approccio topico,"John W. Santrock,Andrea Baroncelli",McGraw-Hill Education,2026,"Questo volume è la prima edizione italiana di A Topical Approach to Life- pan Development di John W. Santrock, autore di riferimento internazionale nello studio dello sviluppo umano. Nel testo, attraverso un approccio topico che supera una suddivisione rigidamente cronologica, si analizzano in modo integrato i principali processi biologici, cognitivi e socioemotivi che caratterizzano lo sviluppo nel ciclo di vita. La struttura dei contenuti, articolata in ampie aree tematiche, favorisce una comprensione trasversale dei fenomeni trattati: dai rapporti tra ereditarietà e ambiente allo sviluppo fisico e percettivo-motorio; dai modelli teorici classici e contemporanei del funzionamento cognitivo ai processi dell’attenzione, della memoria, del pensiero, del linguaggio e dell’intelligenza; dalle dinamiche emotive e identitarie alle relazioni interpersonali e contestuali che riguardano la famiglia, i sistemi educativi, il lavoro e la cultura di appartenenza. L’edizione italiana integra e amplia l’opera originale attraverso riferimenti normativi, dati demografici aggiornati e risultati di ricerche condotte nel contesto nazionale, mantenendo un’attenzione estesa a tutti i periodi del ciclo di vita. L’inclusione di un capitolo originale dedicato alla rilevanza disciplinare e professionale dello studio dello sviluppo offre inoltre una riflessione sul contributo che queste conoscenze possono fornire alle pratiche cliniche, educative e sociali. L’opera si propone sia come strumento di studio per studenti universitari impegnati nella formazione psicologica, educativa, sociale e sociosanitaria, sia come risorsa di aggiornamento per i professionisti interessati a una comprensione approfondita e scientificamente fondata dei processi dello sviluppo umano.",https://www.ibs.it/psicologia-nel-ciclo-di-vita-libro-john-w-santrock-andrea-baroncelli/e/9788838612978
https://www.ibs.it/images/9788804812067_0_0_150_0_75.jpg,Quello che alle mamme non dicono. Crescere i bambini secondo la scienza senza affidarsi al sentito dire,Claudio Olivieri,Mondadori,2026,"Quando nasce un figlio, nasce anche un genitore. E il genitore comincia subito a farsi mille domande. Come proteggerlo dalle malattie? Come nutrirlo nel modo più adeguato? Cosa fare quando piange? I problemi nascono non tanto dalle domande, quanto dalle risposte che arrivano da tutte le parti: nonni, cugini, amici, parenti degli amici, contatti sui social... Ognuno a dare la sua ricetta, basata sull’esperienza personale, sul sentito dire, sulle credenze popolari, sui siti internet più improbabili, e soprattutto sul: «Si è sempre fatto così!». In realtà la scienza e la tecnologia hanno fatto passi da gigante e molte abitudini anche solo di vent’anni fa sono state smentite dalla ricerca medica. Lo scopo di Quello che alle mamme non dicono e del dottor Claudio Olivieri è proprio quello di fornire le informazioni corrette sfatando miti, leggende metropolitane e i famigerati consigli della suocera. Armatevi di ironia e metodo scientifico e godetevi le gioie della maternità e della paternità senza ansie ingiustificate e con qualche sorriso in più.",https://www.ibs.it/quello-che-alle-mamme-non-libro-claudio-olivieri/e/9788804812067
https://www.ibs.it/images/9791280623812_0_0_150_0_75.jpg,Ragione e governo. Perché il futuro della politica dipende dal dialogo con la scienza,Sara Valaguzza,Bocconi University Press,2026,"In un tempo segnato da crisi globali, emergenze ambientali, rivendicazioni di nuovi diritti e trasformazioni tecnologiche, il rapporto tra politica e scienza si rivela decisivo. Come può la scienza orientare le scelte politiche senza essere strumentalizzata? E come può la politica valorizzare la conoscenza senza rinunciare al proprio ruolo decisionale? Il libro indaga le potenzialità e le tensioni che attraversano la relazione tra politica e scienza, mostrando come la conoscenza scientifica possa costituire un riferimento essenziale per le decisioni pubbliche, valorizzando la democraticità dei sistemi istituzionali. Attraverso l’analisi di casi emblematici, come la gestione delle politiche climatiche, emerge che la scienza non è solo uno strumento al servizio della politica; essa rappresenta un parametro di validazione delle scelte pubbliche, ma deve confrontarsi con i processi decisionali tipicamente mediati da interessi e valori politici. Questo dialogo richiede modelli cooperativi che bilancino l’autonomia scientifica con le esigenze della politica. L’autrice propone di ragionare in termini di «coscienza politica», organizzando processi di raccordo tra conoscenze e decisioni legislative e amministrative che realizzino una cooperazione istituzionale, sul rispetto dell’autonomia scientifica e di una governance capace di integrare sapere, diritto ed etica. Ne emerge un invito a superare contrapposizioni ideologiche e semplificazioni, per costruire una nuova alleanza tra politica e scienza, orientata al bene comune e alla conoscibilità delle scelte collettive.",https://www.ibs.it/ragione-governo-perche-futuro-della-libro-sara-valaguzza/e/9791280623812
https://www.ibs.it/images/9791282062145_0_0_150_0_75.jpg,Ritorno alla selva. Per un nuovo contratto con la Terra,Francesca Brocchetta,il Millimetro,2026,"Questo saggio indaga la frattura profonda tra l'essere umano e il mondo naturale e si interroga sul futuro che vogliamo costruire. Vengono esplorate soluzioni pratiche per intraprendere percorsi di riconciliazione come la rurbanizzazione, la nuova ruralità e l'innovativa visione della ""città rurale"", spazi che fondono elementi urbani e naturali per promuovere una convivenza sostenibile.",https://www.ibs.it/ritorno-alla-selva-per-nuovo-libro-francesca-brocchetta/e/9791282062145
https://www.ibs.it/images/9788850339471_0_0_150_0_75.jpg,Ritorno sulla luna. Dal sogno dell'Apollo alla sfida di Artemis,Paolo Attivissimo,Apogeo,2026,"Come mai dopo quasi sessant’anni non siamo ancora tornati sulla Luna? Fra il 1969 e il 1972, sei voli spaziali statunitensi portarono i primi uomini a camminare sul nostro satellite. Un’avventura incredibile chiamata progetto Apollo. Poi più niente: solo piccole sonde automatiche. Eppure la tecnologia di oggi è molto più sofisticata di quella di allora. Cosa ci sta frenando? Le agenzie spaziali di Stati Uniti, Europa, India e Cina lavorano da decenni per riportare l’umanità sulla Luna dopo oltre cinquant'anni. Con enorme ritardo, nuovi veicoli lunari sono finalmente in costruzione e hanno compiuto voli di prova, mentre è già stato scelto l’equipaggio della missione Artemis II che riporterà l'uomo a volare intorno alla Luna nella capsula Orion. Tuttavia il veicolo per scendere al suolo non è ancora pronto, lo sta costruendo Elon Musk tra mille difficoltà e qualcuno inizia a domandarsi se i prossimi ad allunare non saranno forse gli astronauti cinesi. Attraverso interviste con chi sulla Luna ci è andato e chi lavora per tornarci, distillando complessi documenti tecnici in un linguaggio chiaro, Paolo Attivissimo fa il punto su una sfida straordinaria, legata a doppio filo alla geopolitica, svelandone la potenza, i pericoli e il fascino.",https://www.ibs.it/ritorno-sulla-luna-dal-sogno-libro-paolo-attivissimo/e/9788850339471
https://www.ibs.it/images/9788804803003_0_0_150_0_75.jpg,Russia. Storia di un impero eurasiatico,Aldo Ferrari,Mondadori,2026,"La storia russa viene spesso vista come un processo altalenante di attrazione e repulsione nei confronti dell’Europa e in generale dell’Occidente, ma dovrebbe invece essere inquadrata all’interno di dinamiche autonome. In questo accurato e appassionante volume, Aldo Ferrari ricostruisce la storia della grande potenza russa attraverso gli elementi che ne hanno forgiato l’identità, ponendo particolare attenzione all’aspetto autocratico della sfera politica, frutto non solo dell’eredità bizantina, ma anche di quella mongola; alla natura multietnica del paese, tanto nell’epoca zarista quanto in quella sovietica; e infine alla politica neo-imperiale della Russia odierna e alla sua collaborazione con la Cina all’interno del progetto di una Grande Eurasia in opposizione all’egemonia occidentale.",https://www.ibs.it/russia-storia-di-impero-eurasiatico-libro-aldo-ferrari/e/9788804803003
https://www.ibs.it/images/9788892250031_0_0_150_0_75.jpg,Salterio corale. Salmi e cantici per la preghiera comunitaria e personale. Nuova ediz.,N/D,San Paolo Edizioni,2026,"I salmi sono preghiere antiche, composte in periodi diversi della storia del popolo di Israele. Venivano letti nella preghiera delle sinagoghe e del tempio, anche al tempo di Gesù e degli apostoli. In questo senso il libro dei Salmi è qualcosa di unico: ogni volta che lo apriamo e recitiamo o cantiamo i salmi, cantiamo la salvezza di Dio, lodiamo il suo amore che si manifesta nella condizione umana, esprimiamo anche il nostro dolore e lo affidiamo al Signore. E ci avviciniamo alla preghiera di Gesù. L’esigenza di questo Salterio corale è cresciuta nell’esperienza della preghiera comune della Comunità di Sant’Egidio a Roma e in molte città italiane e del mondo. Ma è anche un libro che può accompagnare la preghiera personale, la ricerca di uno spazio per la lettura della Parola di Dio e il dialogo con il Signore. È un libro di preghiere, quindi, antico come è la tradizione di preghiera che raccoglie e che esprime, e nuovo come il desiderio di ogni generazione di incontrare pienamente e con forza il Signore: Dio misericordioso, Signore nostro, Gesù Cristo, crocifisso e risorto, padre e amico di ogni uomo e di ogni donna.",https://www.ibs.it/salterio-corale-salmi-cantici-per-libro-vari/e/9788892250031
https://www.ibs.it/images/9791281658219_0_0_150_0_75.jpg,Segui Gesù. Vol. 1: Commento al Vangelo di Marco,Luca Arzenton,Ignazio Pappalardo Editore,2026,"Padre Luca Arzenton, autore dei seguitissimi canali social della Koinonia Giovanni Battista – Oasi di Biella, presenta i suoi commenti al Vangelo di Marco. Dopo una breve introduzione sulla nascita del suo servizio di evangelizzazione online, che coinvolge oggi circa ottantamila followers in diversi social network, il libro raccoglie le omelie di padre Luca sul più antico dei quattro vangeli. Con uno stile che riscopre la profondità teologica del testo biblico mediante gli strumenti della moderna predicazione digitale, “Segui Gesù” offre un percorso unico di comprensione e attualizzazione della Parola di Dio. L’opera è il primo di una serie di quattro volumi – uno per ogni vangelo – che usciranno tra il 2026 e il 2027.",https://www.ibs.it/segui-gesu-vol-1-commento-libro-luca-arzenton/e/9791281658219
https://www.ibs.it/images/9791255691297_0_0_150_0_75.jpg,Sette luci per il mondo. La saggezza delle sette leggi noachiche per illuminare la vita,Edoardo David Galliani,Giuntina,2026,"Le Sette leggi dei figli di Noè sono il cuore di un’antica tradizione che parla a tutta l’umanità: un cammino etico e spirituale semplice, universale, accessibile a chiunque cerchi Dio e il bene. Questo libro racconta il Noachismo attraverso fonti bibliche, talmudiche e mistiche, storie dei Maestri e insegnamenti del chassidismo, mostrando come ogni persona — credente o meno — possa portare luce nel mondo. Un percorso che unisce responsabilità, bontà quotidiana e preghiera sincera: sette precetti come sette luci per costruire una vita giusta, armoniosa e piena di significato.",https://www.ibs.it/sette-luci-per-mondo-saggezza-libro-edoardo-david-galliani/e/9791255691297
https://www.ibs.it/images/9788829033560_0_0_150_0_75.jpg,Shoah di Claude Lanzmann. Una finzione del reale,Francesco Pitassio,Carocci,2026,"In Europa è a lungo prevalso il termine “olocausto” per descrivere l'annientamento delle comunità ebraiche per opera dei nazisti tra il 1939 e il 1945. Poi, nel 1985 il regista francese Claude Lanzmann concluse la lavorazione, protrattasi per dodici anni, della sua opera principale, intitolandola con uno dei termini ebraici per designare il genocidio: Shoah. A partire da quel momento, il vocabolo entrò nel lessico comune. Il film è un lavoro straordinario per durata e complessità. Attraverso la testimonianza di decine di individui, scelti tra quelli più vicini ai siti dello sterminio, Lanzmann offre una polifonia radicata nei luoghi del genocidio, ormai vuoti e muti. Il volume esamina la struttura dell'opera, collocandola tra le rappresentazioni documentarie della Shoah, e ne indaga il ruolo tanto nella storia del cinema quanto nella produzione del regista.",https://www.ibs.it/shoah-di-claude-lanzmann-finzione-libro-francesco-pitassio/e/9788829033560
https://www.ibs.it/images/9788863448603_0_0_150_0_75.jpg,Siamo fatti per ricominciare?,Luciano D'Alfonso,Carabba,2026,"Questa è una testimonianza di vita costantemente interrogante, caratterizzata da un impegno fecondo e attraversata da nomi, volti familiari e ritratti autentici, tipici del suo Abruzzo. Una terra dalle radici profonde, con incursioni nelle Americhe che però riconducono sempre, con il cuore e con i passi, alle pendici della Maiella. Con queste ""pagine che camminano"", Luciano D'Alfonso apre al lettore il cantiere dei suoi pensieri più intimi, oltrepassando la soglia della dimensione pubblica. Giunto alla barriera simbolica dei sessant'anni, l'autore raccoglie le riflessioni disseminate lungo una vita vissuta in pienezza: un percorso che ha prodotto interrogativi non sempre capaci di pacificare l'animo, ma decisivi nell'esprimere una volontà realizzativa perpetua, arricchita da una conoscenza in continuo divenire.",https://www.ibs.it/siamo-fatti-per-ricominciare-libro-luciano-d-alfonso/e/9788863448603
https://www.ibs.it/images/9788829034093_0_0_150_0_75.jpg,Storia culturale degli Stati Uniti. Dagli anni Settanta a oggi,N/D,Carocci,2026,"Come è cambiata la cultura statunitense dagli anni Settanta all'odierna “era Trump”? Il volume ricostruisce mezzo secolo di trasformazioni che hanno ridefinito l'immaginario americano, tra crisi identitarie e rivoluzioni tecnologiche, profonde fratture sociali e nuove forme di espressione. In questo arco temporale emerge una serie di nodi complessi per gli Stati Uniti: le disfunzioni del sistema politico, le diseguaglianze socioeconomiche, le tensioni interrazziali, l'appannamento dell'egemonia internazionale. Nel libro si prendono quindi in esame le culture politiche, la rivoluzione digitale, la religione, la letteratura, la musica, le tendenze cinematografiche, le discussioni sulla memoria della schiavitù, la storia dei consumi, gli elementi di forza e debolezza del soft power americano. Si propone, in tal modo, un viaggio nella cultura tardo-novecentesca e contemporanea di un paese contraddittorio e vitale, che ha perso fiducia nel futuro ma al contempo è capace di inventarsi nuove utopie.",https://www.ibs.it/storia-culturale-degli-stati-uniti-libro-vari/e/9788829034093
https://www.ibs.it/images/9791221221176_0_0_150_0_75.jpg,Storia dei templari in otto oggetti,"Franco Cardini,Simonetta Cerrini",UTET,2026,"Gerusalemme, 1120: nel cielo chiaro del mattino, dove prima risuonava il canto del muezzin, ora vibrano i rintocchi bronzei della campana del Tempio di Salomone. In questo luogo mistico, crocevia dei fedeli di varie confessioni, hanno da poco preso dimora i chierici guardiani dei caravanserragli e delle vie di pellegrinaggio verso la Città Santa. Da questa nuova casa hanno tratto il nome: templari. Ma di quella campana che tenne a battesimo i milites Christi oggi non resta che una fotografia in bianco e nero, scovata tra le carte d’archivio ora al museo Rockefeller. Con questa campana comincia la Storia dei templari in otto oggetti di Franco Cardini e Simonetta Cerrini, entrambi convinti che la Storia non si trovi soltanto racchiusa nei libri, ma anche e forse soprattutto nei reperti che il tempo lascia dietro di sé. Così una chiave, un cucchiaio, un sigillo, una formula magica, un reliquiario, un portale si rivelano scrigni prosaici di verità liberate dalla polvere del passato, dalle incrostazioni delle leggende. Questi oggetti raccontano in modo nuovo e originale la vicenda dei templari, ripercorrendone gli snodi principali e le sottotrame più segrete: conosceremo la reliquia della Vera Croce rubata da un sacerdote che, pentito, decide di lasciarla in custodia ai templari di Brindisi prima di essere gettato tra le onde; seguiremo le rocambolesche peripezie di Ruggero di Flor, il templare che si fece corsaro, e assisteremo alla retata francese in cui furono catturati più di mille milites tra cui Jacques de Molay, ultimo gran maestro dell’ordine. Risolveremo l’enigma dell’architettura templare, scopriremo che cosa aprivano le chiavi del Tempio e che cosa significa l’immagine dei due cavalieri sul loro misterioso sigillo; vivremo la quotidianità dei riti del cibo e del vino, la fedeltà che legava ogni templare al suo cavallo. Infine, sulla scia delle fantomatiche logge massoniche e rosacrociane, evocheremo la resurrezione postuma del loro mito tra verità e mistero, complotti e chimere, tutto infuso idealmente nell’ultimo oggetto, una preziosa tiara neotemplare del XIX secolo. Con rigore storiografico e viva curiosità, Cardini e Cerrini guidano il lettore tra le teche illuminate di un museo ideale, mostrando ancora una volta come la Storia si nasconda nei dettagli, spesso superando di slancio la fantasia dei romanzi.",https://www.ibs.it/storia-dei-templari-in-otto-libro-franco-cardini-simonetta-cerrini/e/9791221221176
https://www.ibs.it/images/9791255431459_0_0_150_0_75.jpg,Storia del suffragio universale,Luciano Canfora,PaperFIRST,2026,"Il libro ripercorre la storia del suffragio universale nelle sue oscillazioni fondamentali: dalle novità giuridiche di Sette e Ottocento in Europa e in America al ventennio fascista; dal Referendum del 2 giugno 1946 all’articolo 48 della Costituzione italiana. L’impeccabile ragionamento dello storico Luciano Canfora rivela che l’istanza del suffragio universale raggiunge il suo apice quando entra in scena il proletariato, pronto a rivendicare un ruolo attivo nella vita democratica accanto ad «adeguate formazioni politiche con programmi contrapposti nei quali gli elettori credevano e per i quali andavano a votare, consapevoli di esprimere una scelta concreta». Un libro per trovare nella storia recente le motivazioni dell’astensionismo di oggi.",https://www.ibs.it/storia-del-suffragio-universale-libro-luciano-canfora/e/9791255431459
https://www.ibs.it/images/9788871647517_0_0_150_0_75.jpg,Storia europea del cinque maggio,Riccardo Lombardo,Ibis,2026,Descrizione non trovata (Selettore errato o assente),https://www.ibs.it/storia-europea-del-cinque-maggio-libro-riccardo-lombardo/e/9788871647517
https://www.ibs.it/images/9788806265120_0_0_150_0_75.jpg,Sull'antisemitismo,Mark Mazower,Einaudi,2026,"Di cosa parliamo, storicamente, quando parliamo di antisemitismo? Si può difendere l’idea di uno Stato palestinese o attaccare le politiche israeliane senza essere etichettati come antisemiti? Essere critici verso il sionismo rende automaticamente antisemiti? È consentito paragonare Israele al Sudafrica o, se vogliamo, al Terzo Reich? Gli ebrei possono dire cose che i non ebrei non possono dire? Chi può parlare a nome degli ebrei e chi no? Viviamo in una tempesta perfetta di incomprensione che soffoca il dibattito e inibisce una discussione ragionevole – oltre a impedire qualsivoglia autentico progresso. Mark Mazower ci mostra in modo chiaro e accurato come siamo arrivati a questo punto, cercando di fare luce piuttosto che attribuire colpe e responsabilità. Nel 1879 il giornalista tedesco Wilhelm Marr annunciò la nascita di una Lega degli antisemiti che si proponeva di impedire che agli ebrei fosse concessa una piena uguaglianza giuridica. Fu coniato così un sostantivo astratto: «antisemitismo». Il termine si è poi tristemente diffuso a livello globale con l’ascesa di Adolf Hitler e con il piano di sterminio del popolo ebraico portato avanti dai nazisti. Oggi decine di Paesi sono impegnati a combattere l’antisemitismo, ed esistono specifiche task force internazionali il cui compito è quello di sradicarlo. Nello stesso tempo, tuttavia, il consenso sul significato del termine tocca il suo minimo storico e vengono accusate di antisemitismo persone delle più svariate tendenze, dai seguaci del suprematismo bianco al segretario generale dell’Onu. Un tempo le cose erano meno complicate. In passato il nemico era senza dubbio l’estrema destra, da cui provenivano gli stereotipi razzisti, le teorie della cospirazione e il negazionismo dell’Olocausto. Adesso però la situazione è molto cambiata. Più di quattro quinti degli ebrei vivono in due Paesi, Israele e gli Stati Uniti, e questi ultimi garantiscono la supremazia militare del primo. Gli ebrei sono a tutti gli effetti considerati «bianchi» e per i movimenti anticoloniali la questione palestinese è sempre più rilevante. E le accuse di antisemitismo colpiscono la sinistra più che la destra. Eppure fino a mezzo secolo fa nessuno si sarebbe sognato di associare all’antisemitismo le critiche mosse allo Stato di Israele, mentre oggi le due cose vengono di continuo sovrapposte, a volte strumentalmente, a volte no. La stessa parola ha assunto un nuovo significato, con il rischio di diventare un’accusa generica usata per delegittimare posizioni legittime, delegittimandosi a sua volta.",https://www.ibs.it/sull-antisemitismo-libro-mark-mazower/e/9788806265120
https://www.ibs.it/images/9791255740612_0_0_150_0_75.jpg,"Superare un tradimento. Un programma per affrontare la crisi, guarire e andare avanti insieme o separati","Douglas K. Snyder,Kristina Coop Gordon,Donald H. Baucom",Giunti Psicologia.IO,2026,"Se una relazione extraconiugale vi ha lasciati feriti e disorientati, questo libro può aiutarvi a intraprendere un percorso di guarigione, offrendovi speranza, orientamento e chiarezza; ciò, sia che siate il partner che è stato tradito sia che siate il partner che ha tradito. Il volume prende spunto da una risorsa già classica e, basandosi sulle ricerche più recenti, la rende ancora più adatta alle coppie con background e tipologie relazionali differenti. Gli autori guidano il lettore in un percorso a tappe che parte dalla gestione immediata della quotidianità, per evitare escalation emotive dannose; prosegue analizzando a ritroso ""come il tradimento è potuto accadere"", sempre dal punto di vista di entrambi i partner, e su questa base pone le fondamenta per il percorso di vera e propria guarigione dal trauma. Il tutto al fine di prendere la decisione consapevole se continuare a impegnarsi nella propria relazione oppure proseguire separatamente, vivendo una vita serena e appagante.",https://www.ibs.it/superare-tradimento-programma-per-affrontare-libro-vari/e/9791255740612
https://www.ibs.it/images/9788806269906_0_0_150_0_75.jpg,Tassare i milionari. Prendere ai ricchi per dare ai poveri,Riccardo Staglianò,Einaudi,2026,"Diffidate di chi propone soluzioni facili. Per i problemi seri ne esistono poche e la disuguaglianza economica alle stelle è senz’altro un problema serissimo. Eppure, se non soluzioni, almeno strade giuste da percorrere se ne intravedono rispetto a quelle sbagliate imboccate sin qui. Tra le più ovvie ci sarebbe quella di ripensare il sistema fiscale in modo che torni, come prevede la nostra Costituzione, a chiedere di più a chi ha di più per alleggerire il carico di chi ha di meno. Oggi le cose stanno all’opposto. Il 7 per cento più ricco degli italiani paga meno tasse di quanto faccia un onesto rappresentante del ceto medio. Per correggere la rotta si potrebbe iniziare da una misura semplice, dagli effetti rapidi e – guardando ai sondaggi – anche estremamente popolare: una patrimoniale sui multimilionari. Una tassa sin qui considerata radioattiva solo perché spiegata malissimo. Questo libro prova a raccontarla meglio per far capire che sarebbe nell’interesse di tutti, ricchi compresi.",https://www.ibs.it/tassare-milionari-prendere-ai-ricchi-libro-riccardo-stagliano/e/9788806269906
https://www.ibs.it/images/9788804809074_0_0_150_0_75.jpg,"Trame di guerra. I molti volti di un unico conflitto, dall'Ucraina al Medio Oriente",Lorenzo Tondo,Mondadori,2026,"Siamo abituati a pensare alle guerre come a eventi isolati, ma i conflitti di oggi – dall’Ucraina alla Palestina, dalla Siria all’Iran – sono in realtà i fili di un’unica trama, fatta di armi, interessi, storie. In questo saggio lucido e appassionato, frutto della sua esperienza sul campo, Lorenzo Tondo dà voce a chi quella trama la vive sulla propria pelle. Come Angie, siriana in fuga dalla guerra, bloccata al confine polacco mentre i profughi ucraini vengono accolti a braccia aperte, sebbene tutti fuggano dalle stesse bombe, quelle russe. O Shachar, colono israeliano che celebra il capodanno ebraico in Ucraina, incurante del pericolo, per poi tornare in Cisgiordania ad attaccare i convogli umanitari diretti a Gaza. Attraverso queste e altre storie, Tondo ricompone il disegno di una guerra più ampia, non dichiarata ma già in corso: quella dell’Asse delle autocrazie – Russia, Cina, Iran e Corea del Nord – contro l’Occidente. Mostra i legami invisibili tra conflitti e traffici d’armi globali, svelando le catene di causa ed effetto che uniscono fronti apparentemente lontani. E lo fa con lo sguardo di chi ha imparato a raccontare la guerra da vicino: con empatia, attenzione, e la convinzione che ogni vita meriti di essere ascoltata. Dopo aver letto questo libro, sarà più chiaro perché un missile lanciato da Tel Aviv a Beirut possa spostare gli equilibri a Damasco, o come un drone su Kharkiv rischi di incendiare Teheran; le stesse armi, prodotte negli angoli più diversi della Terra, migrano da un conflitto all’altro, confondendo le responsabilità e sfumando i confini tra guerra convenzionale e terrorismo. E sarà chiaro perché sembri anacronistico attendere una dichiarazione solenne o un evento eclatante che dia inizio alla Terza guerra mondiale. Perché è già iniziata e si combatte, simultaneamente in diverse parti del mondo, sotto i nostri occhi.",https://www.ibs.it/trame-di-guerra-molti-volti-libro-lorenzo-tondo/e/9788804809074
https://www.ibs.it/images/9788820084103_0_0_150_0_75.jpg,Un destino già scritto. Storie di libri che hanno sfidato l'oblio,Luca Cena,Sperling & Kupfer,2026,"Ci sono libri la cui storia è forse più avvincente di quella contenuta nelle loro pagine. Sono testi sfuggiti per miracolo alla censura grazie alla dedizione di uomini coraggiosi; romanzi perduti e mai ritrovati, avvolti in una nube di misteri, ipotesi, congetture; manoscritti scomparsi, carte nascoste, edizioni pirata e capolavori apocrifi la cui vita si snoda in parallelo a quella della versione originale. Questo volume racconta il destino di dieci opere che non avrebbero dovuto vedere la luce, che l'hanno trovata contro ogni previsione o che tuttora non sono giunte fino a noi. Dalla vicenda straordinaria che ha strappato all'oblio Vita e destino di Vasilij Grossman, al mistero dietro la scomparsa del Messia di Bruno Schulz; dalle rocambolesche disavventure editoriali dei Canti Orfici di Dino Campana e dei Promessi sposi di Alessandro Manzoni, fino alla valigia perduta di Hemingway e molto altro, ogni capitolo è un viaggio nelle vite parallele dei libri, in quel territorio invisibile dove le pagine si giocano la loro sorte prima ancora di essere pubblicate.",https://www.ibs.it/destino-gia-scritto-storie-di-libro-luca-cena/e/9788820084103
https://www.ibs.it/images/9791259972514_0_0_150_0_75.jpg,Un uomo che sapeva «vedere». Autobiografia a quattro mani,Giuseppe Menta,Ronzani Editore,2026,"C'è chi sa scorgere ciò che sfugge agli altri, trasformando ogni esperienza in un'occasione di bellezza: così è stato per Giuseppe Menta, che nella sua vita ha saputo coniugare talento innato e determinazione per costruire, passo dopo passo, un percorso imprenditoriale e creativo unico. Nato e cresciuto in una Como ricca di fermenti, soprattutto nel settore tessile, Menta iniziò la propria attività in un periodo difficile, alla fine della Seconda guerra mondiale; dopo un avvio faticoso, portò avanti il proprio progetto – fondato sulla sperimentazione e sull'indagine di sé sul piano esistenziale e professionale – durante il boom economico degli anni '60 e '70 e poi negli ultimi decenni del secolo, fino alla recente consacrazione. Definito con autorevolezza ""il nostro migliore stilista di tessuti"", ha incarnato un modello di uomo e di artista fondato su una cultura di profonda umiltà e su modi di fare d'altri tempi. La sua sensibilità naturale, radicata in un sentito patrimonio di valori, si rifletteva in una cortesia e in una gentilezza che erano per lui fondamentali norme di convivenza sociale. Se si volesse racchiudere la sua vita in una parola, la più adatta sarebbe “inventore”: inventore di segni, colori, forme ed emozioni, sempre pronto a mettersi in gioco con passione e creatività; convinto che la vera gioia risieda nel saper ""iniziare da capo"" ogni volta, perché la bellezza della vita sta proprio nel ""cominciare, sempre, ad ogni istante"".",https://www.ibs.it/uomo-che-sapeva-vedere-autobiografia-libro-giuseppe-menta/e/9791259972514
https://www.ibs.it/images/9791254699836_0_0_150_0_75.jpg,Una modernità apparente. L'architettura coloniale italiana dal Mediterraneo all'Africa orientale,Mia Fuller,Viella,2026,"Il volume offre per la prima volta una panoramica sull’architettura e sulla pianificazione urbana nelle colonie italiane, tra Ottocento e Novecento, in Nord Africa, nell’Africa orientale e nelle isole del Mediterraneo. Esaminando la storia del colonialismo italiano e le aspettative che lo plasmarono, questo libro analizza le posizioni teoriche degli architetti attivi in Italia e nei territori coloniali e indaga come, di conseguenza, gli amministratori e i pianificatori operarono a Tripoli, Addis Abeba e negli insediamenti per i coloni in Libia e in Etiopia. Ripercorrendo i vari tentativi volti a definire un’architettura coloniale che distinguesse l’Italia dalla Gran Bretagna e dalla Francia, l’autrice fornisce una riflessione comparativa e originale sul colonialismo italiano e le sue manifestazioni architettoniche, che spesso nascondevano, dietro una maschera di modernità, amministrazioni disordinate e piani in conflitto tra loro.",https://www.ibs.it/modernita-apparente-architettura-coloniale-italiana-libro-mia-fuller/e/9791254699836
https://www.ibs.it/images/9788822792327_0_0_150_0_75.jpg,Una promessa ad Auschwitz,"Renee Salt,Kate Thompson",Newton Compton Editori,2026,"La vera storia di come sono sopravvissuta agli orrori dell'Olocausto grazie a mia madre. Per molti decenni, Renee ha solo cercato di dimenticare ciò che aveva vissuto tra il settembre del 1939, data dell'invasione nazista della Polonia, e l'aprile del 1945, quando fu liberata dal campo di concentramento di Bergen-Belsen: le persecuzioni, le fughe continue, la deportazione dal ghetto ebraico della sua città, la perdita della sorella, la prigionia ad Auschwitz-Birkenau, i lavori forzati ad Amburgo e le angherie subite in un altro lager. In quei sei anni di torture, paura e lotta per la sopravvivenza, ci fu un'unica costante: la mano di sua madre Sala, sempre stretta alla sua. La forza dell'amore materno diede a entrambe qualcosa di fragile ma bellissimo a cui aggrapparsi in un'epoca infernale. Fu sua madre a nascondere Renee, a proteggerla sempre, a rischiare la vita per lei disobbedendo agli ordini delle SS. Furono liberate entrambe, ma la salute di Sala non resse e morì soltanto dodici giorni dopo. Questo libro, commovente e colmo di gratitudine, è un inno al loro legame speciale e all'amore assoluto che unisce madri e figlie, un amore capace di superare anche le prove più dure.",https://www.ibs.it/promessa-ad-auschwitz-libro-renee-salt-kate-thompson/e/9788822792327
https://www.ibs.it/images/9788891846532_0_0_150_0_75.jpg,"Una scia nel bianco. La mia vita in pista, dalla Valanga Azzurra al mito",Gustav Thöni,Mondadori Electa,2026,"Gustav Thöni è molto più di un campione: è stato un simbolo, un pioniere, un'icona che ha trasformato lo sci alpino in uno sport seguito e amato da milioni di italiani. In questa autobiografia intensa e personale, Thöni ripercorre con lucidità e umanità il suo straordinario viaggio: dall'infanzia tra le montagne dell'Alto Adige alla vetta dello sport mondiale. Pagina dopo pagina, si delinea il ritratto di un uomo riservato e tenace, capace di dominare le piste più dure con grazia e forza. Le sue vittorie in Coppa del Mondo, le medaglie olimpiche, i duelli leggendari con avversari come Ingemar Stenmark, ma anche le emozioni più intime e i momenti di difficoltà: tutto viene raccontato con sincerità, con lo sguardo limpido di chi ha vissuto ogni istante con passione assoluta. Un ampio spazio è dedicato alla leggendaria Valanga Azzurra, la squadra che negli anni Settanta ha rivoluzionato la percezione dello sci in Italia. Attraverso ricordi vividi e aneddoti inediti, Thöni restituisce il clima di quegli anni gloriosi, il senso di fratellanza tra atleti, le imprese che hanno fatto sognare un'intera nazione. A rendere ancora più coinvolgente il racconto, un ricco apparato fotografico accompagna il lettore in un viaggio visivo nella vita di Thöni.",https://www.ibs.it/scia-nel-bianco-mia-vita-libro-gustav-thoni/e/9788891846532
https://www.ibs.it/images/9791280562890_0_0_150_0_75.jpg,Via Crucis. Accompagnati dagli occhi e dal cuore di Giovanni e di Maria Maddalena,Tommaso Violante,Editrice Domenicana Italiana,2026,"Una guida per la preghiera della Via Crucis. Giovanni, il discepolo che Gesù amava, insieme a Maria Maddalena, seguono Gesù per tutta la sua passione. Il loro dialogo fa meditare sulle sofferenze del Signore e ci aiuta a seguirli sulla via dolorosa.",https://www.ibs.it/via-crucis-accompagnati-dagli-occhi-libro-tommaso-violante/e/9791280562890
https://www.ibs.it/images/9788859044635_0_0_150_0_75.jpg,Vincere le ossessioni. Capire e affrontare il disturbo ossessivo-compulsivo. Nuova ediz.,Gabriele Melli,Erickson,2026,"Ossessioni e compulsioni — quelle che comunemente chiamiamo fissazioni o manie — affliggono sempre più persone, che spesso soffrono in silenzio, con il timore di esporsi a situazioni imbarazzanti o di essere etichettate come «matte». Questo volume propone un programma di auto-aiuto semplice ed efficace, basato sulla terapia cognitivo-comportamentale, per affrontare il DOC e migliorare la propria qualità di vita. Vincere le ossessioni, giunto alla sua quarta edizione, accompagna i lettori e le lettrici a riconoscere e valutare le caratteristiche specifiche del proprio disturbo, a comprenderne le cause e i meccanismi di mantenimento, nonché a far propri gli strumenti per riuscire a fronteggiarlo sempre meglio, trovando modi funzionali per uscire da questa tremenda trappola.",https://www.ibs.it/vincere-ossessioni-capire-affrontare-disturbo-libro-gabriele-melli/e/9788859044635
https://www.ibs.it/images/9791280562906_0_0_150_0_75.jpg,Vivere la Quaresima. Una lectio in «pillole» dalle Ceneri alla domenica di Pasqua,Tommaso Violante,Editrice Domenicana Italiana,2026,"Questo testo, senza alcuna pretesa, è soltanto un piccolo sussidio per prepararsi alla Pasqua, vivendo appieno la Quaresima. Il percorso quotidiano è impostato sull’antica pratica, soprattutto monastica, della “lectio divina” (lettura divina), un modo di meditare e pregare i testi della Sacra Scrittura, al fine di costruire una relazione di comunione, sempre più profonda, con il Signore. La nostra sarà soltanto una “lectio in pillole”, una cosa piccola e semplice, che non richieda molto tempo e che possa aiutarci a dare un senso cristiano alle nostre giornate e possa guidarci non solo verso la celebrazione liturgica della Pasqua.",https://www.ibs.it/vivere-quaresima-lectio-in-pillole-libro-tommaso-violante/e/9791280562906
https://www.ibs.it/images/9788817199261_0_0_150_0_75.jpg,Vivo più che mai,Simone Bilardo,Rizzoli,2026,"Simone Bilardo, imprenditore, atleta, marito innamorato, durante un allenamento in bici cade e, facendo gli accertamenti del caso, scopre di avere due tumori al cervello. E due anni di vita. Da lì inizia a scegliere tutto: con chi stare, cosa dire, cosa non fare più e, soprattutto, chi vuole essere. Dal giorno della diagnosi, prende in mano la sua vita in un modo completamente diverso, lui passa al lavoro da remoto, sua moglie Silvia lascia tutto, e insieme iniziano a girare l'Europa anche in camper. Oggi Simone è un punto di riferimento per tantissime persone. Con la sua energia e il suo spirito, motiva giorno dopo giorno chi si trova ad affrontare ostacoli e difficoltà, chi è malato come lui, ma in particolare chi ha bisogno di ritrovare la direzione e il senso della vita. Un libro in cui racconta la sua storia e ci sprona a prendere in mano la nostra con coraggio e positività.",https://www.ibs.it/vivo-piu-che-mai-libro-simone-bilardo/e/9788817199261
https://www.ibs.it/images/9788828218937_0_0_150_0_75.jpg,Volevo fare il viceré,Salvatore Trifirò,Solferino,2026,"Sabbatureddu è un bambino curioso che corre sempre: corre tra i banchi dei Salesiani, tra Pozzo di Gotto e Barcellona, corre nelle strade assolate intorno alla chiesa di Santa Maria, giocando ‘u palluni e dando filo agli aquiloni. Corre persino verso il futuro quando a metà degli anni Cinquanta sale su un treno diretto al Nord: da quel viaggio nasce l’avventura di una vita. Apprezzato e acclamato giuslavorista, autentico Principe del foro, attraversa settant’anni di storia del Paese senza mai parlare davvero di sé, pur essendo protagonista di passaggi cruciali dell’Italia contemporanea. Oggi, salutista convinto, forte dei suoi primati mondiali di corsa over 90 e di una professione vissuta senza compromessi, decide finalmente di raccontarsi. In migliaia di cause e controversie seguite in tutta Italia, non ha mai dimenticato di mettere al centro le persone. Il suo motto: cercare un accordo prima del giudizio; quando non è possibile, battersi fino in fondo. In ogni caso, non mollare mai. Dai profumi della sua Sicilia alla Milano grigia e febbrile del boom economico, dai ricuttari e mitateri della sua infanzia all’incontro decisivo con il maestro Cesare Grassetti; dagli anni di piombo, vissuti in prima linea, spesso a rischio della vita, all’ascesa di uno degli studi legali più importanti d’Italia, fino alle battaglie che hanno segnato il mondo del lavoro: questa è la storia di un uomo che non si è mai fermato. Una vicenda esemplare di coraggio, lavoro e visione. Prefazione di Ferruccio De Bortoli.",https://www.ibs.it/volevo-fare-vicere-libro-salvatore-trifiro/e/9788828218937
https://www.ibs.it/images/9791222203515_0_0_150_0_75.jpg,Yes. Entra nel tuo periodo Sì. 30 giorni per arrivare in vetta,Soloeleonora,Vallardi A.,2026,"Non ti prometto verità assolute, ma un percorso di 30 giorni – o 30 tappe – per iniziare a muoverti verso la tua vetta. Perché arrivare in cima non significa avere una vita perfetta: raggiungerla significa entrare nel tuo periodo SÌ, imparare a dire YES ai momenti no, a ciò che ti spaventa, ai cambiamenti che rimandi da troppo tempo. Io sarò qui. Come una sorella maggiore, a incoraggiarti e a ricordarti che ogni passo conta. La tua montagna ti sta aspettando. E questa volta il tuo mantra sarà uno soltanto: YES.",https://www.ibs.it/yes-entra-nel-tuo-periodo-libro-soloeleonora/e/9791222203515
https://www.ibs.it/images/9791259972910_0_0_150_0_75.jpg,«Impareggiabile testimonianza di esemplare generosità». La donazione della Biblioteca Viganò all'Università Cattolica,N/D,Ronzani Editore,2026,"Il 7 agosto 1971, dalla sua villetta di Ponte di Legno, l’ingegnere Carlo Viganò raggiungeva Adolfo Lombardi, presidente dell’EBIS (Ente Bresciano per l’Istruzione Superiore), con una lunga lettera nella quale gli comunicava la decisione di donare la sua biblioteca di storia delle scienze all’Università Cattolica, in occasione dell’apertura della Facoltà di Scienze matematiche, fisiche e naturali a Brescia. Quasi due anni dopo, il 10 aprile 1973, Giuseppe Lazzati, Rettore dell’Università Cattolica, faceva visita alla biblioteca di Viganò, ancora depositata presso la sua abitazione, per riceverla da quest’ultimo ufficialmente in dono. Si trattava di un vero gioiello collezionistico, straordinario esempio di ricchezza, organicità e completezza bibliotecaria: data la sua natura di collezione privata, quasi un unicum a livello europeo. La pregevole raccolta si presenta ancora oggi come un meraviglioso scrigno, contenitore di preziose edizioni di carattere scientifico che abbracciano tutte (o quasi) le numerose discipline che sotto la definizione di “Storia della Scienza” si possono riunire. La biblioteca, assemblata da Viganò in cinquant’anni di collezionismo, è costituita da oltre 10.000 volumi, quasi equamente distribuiti tra fondo antico e fondo moderno, da numerosi manoscritti e da diverse cartelle di autografi vari. L’Università Cattolica ha voluto celebrare il cinquantesimo anniversario della donazione della Biblioteca con due convegni organizzati dal Centro di Documentazione e Ricerca “Raccolte Storiche” in collaborazione con la Facoltà di Lettere e Filosofia e con la Facoltà di Scienze matematiche, fisiche e naturali. La presente pubblicazione raccoglie gli atti di questi incontri, con l’intento di lasciare traccia della gratitudine che l’Ateneo dei cattolici italiani manifesta nei confronti di chi ha saputo e voluto investire nel futuro delle nuove generazioni, nella convinzione che la ricerca sia alla base dello sviluppo delle menti, della cultura e della società.",https://www.ibs.it/impareggiabile-testimonianza-di-esemplare-generosita-libro-vari/e/9791259972910
https://www.ibs.it/images/9791255212492_0_0_150_0_75.jpg,Žukov. Il martello dell'Est,"Jean Lopez,Lasha Otkhmezuri",LEG Edizioni,2026,"Hitler poteva vincere la Seconda guerra mondiale? Le sue possibilità, oggettivamente molto scarse, si azzerarono con la controffensiva sovietica lanciata a pochi chilometri da Mosca il 6 dicembre 1941. Stalin invece, poteva perdere la guerra? Sì, a metà ottobre 1941, quando il regime vacillò dopo che l’Armata Rossa era stata sconfitta per la terza volta e quasi distrutta. E ancora, nell’autunno del 1942, quando i tedeschi furono in grado di prendere i pozzi di petrolio di Baku. Dalle ripetute sconfitte dell’esercito russo e dalle ceneri dell’Armata Rossa emerse però un uomo: Georgij Žukov. Egli convinse Stalin a passare temporaneamente sulla difensiva, strategia che portò alla sconfitta definitiva dei tedeschi a Kursk nell’estate del 1943. Fu determinante nella definizione dell’Operazione Bagration e inflisse la peggiore sconfitta nella storia delle armi tedesche. Polverizzò il suo avversario durante l’Operazione Vistola-Oder nel gennaio 1945, che lo vide balzare per 500 chilometri attraverso la pianura polacca. In una battaglia apocalittica, condusse le sue armate al Reichstag in dieci giorni, costringendo Hitler al suicidio. Per le telecamere e le lampadine dei reporter di guerra di tutto il mondo, Žukov fu l’uomo che fece firmare al feldmaresciallo Keitel la resa incondizionata delle forze armate tedesche l’8-9 maggio 1945, liberando l'Europa da giogo nazista.",https://www.ibs.it/zukov-martello-dell-est-libro-jean-lopez-lasha-otkhmezuri/e/9791255212492
